   Оця щирість чуття, близькість до народу і його життя та простота вислову — все те прикмети, що запевнюють кращим поезіям Данила Млаки почесне місце в нашім письменстві, навіть коли лишити набоці його історичне становиіце як одного з перших жайворонків нової весни нашого народного відродження. Отим-то, одержавши від шановного поета збірку його поезій, давніших і нових, для надрукування в виданнях «Українсько-руської видавничої спілки», ми вибрали з них те, що, по нашій думці, може найкраще схарактеризувати Данила Млаку — лірика і буковинця. З багатого поетичного доробку нашого буковинського співака ми вибрали невеличку, але запахущу китицю і надіємось, що, прочитавши сю книжечку, оцінять і полюблять поета й ті, що досі привикли з мало- важенням дивитися на старші генерації. Багато з тих пісень гомонить нині скрізь по нашім краї завдяки гарній музиці самого автора; та ми певні, що багато поезій, які появляються тут уперше, так само матимуть силу будити в серцях тиху, солодку музику поетичного настрою.   114   Нехай же ся збірочка буде ще одною ниткою, що в’яже молодші покоління зі старшими зв’язком симпатії і поважання на грунті одної великої любові до рідного народу і його слова та до тих загальнолюдських ідеалів добра, справедливості і братерства, яким служить уся наша новіша література і яким вірно й непохитно служить також у своїй скромній сфері наш буковинський поет.   Львів, д[ня] 1 липня 1901 р.   ПЕРШЕ ПОВНЕ ВИДАННЯ ТВОРІВ ФЕДЬКОВИЧА   і   Як звісно вже нашій громаді, Наукове товариство імені Шевченка у Львові приступило до виготовлення першого повного видання творів і писань буковинського лірника Юрія Федьковича. Се сталось можливим по за- ключенні умови з товариством «Руська бесіда»* в Чернівцях, яке розпорядком останньої волі Федьковича одержало в спадку всі його папери і також право накладу його творів. Се товариство зробило пробу покористуватися тим правом і приступило було перед кількома роками до друкування повної збірки Федьковичевих поезій, але з невідомих нам причин се видання обмежилось одним випуском*. Тепер товариство «Руська бесіда» в Чернівцях відступило Науковому товариству ім. Шевченка у Львові право одноразового видання всієї письменної спадщини Федьковича і переслало рівночасно для використання всю рукописну .спадщину покійного поета, яка, особливо в відділі драматичних праць, оказалась дуже багатою.   Уладивши се, Наукове товариство ім. Шевченка поручило філологічній секції роздивитися в матеріалі і заня- тися самим виданням. Сю працю взяв на себе проф. Ол. Колесса, звісний уже в науці своєю просторою розвідкою про Федьковича*. Та коли фахові заняття не позволили проф. Колессі присвятити виданню творів Федьковича стільки часу, скільки би було треба, а надто ще з уваги на те, що в інтересі Товариства ім. Шевченка лежало випустити видання якнайшвидше в світ, то, з поручения секції, взявся до сеї праці, крім проф. Колесси, ще й автор оцих рядків: вони оба поділили працю між себе так, що зредагування першого тому (поезії) взяв на себе я, а   не   проф. Колесса обняв редакцію повістей, полишаючи дальші часті пізнішій умові.   Роздивившися в друкованім і рукописнім матеріалі, я предложив секції ось який план цілого видання: том І — поезії, т. II — повісті, т. III — драми, т. IV — листи, матеріали до біографії поета, його праці, які не увійдуть у три перші томи (буквар, збірка народних пісень, меморіал про шкільництво на Буковині і т. п.), і також відзиви про нього сучасних, спомини знайомих, вкінці — біографічна і історико-літературна студія, бібліографія і словар. З уваги, що повістей Федьковичевих небагато, а драм забагато на один том, прийдеться, мабуть, у другім томі, крім повістей, подати ще дві Шекспірові драми, перекладені Федьковичем,— «Гамлета» і «Макбета».   Так виглядала би зверхня економія видання. Редакція знайшлася в щасливім положенні, можучи зробити се видання не тільки повним, але і критичним у такій мірі, як сього не можна надіятися майже для жодного з наших давніших письменників. В основу видання ухвалено класти всюди першодруки, а коли можна, то й автографи поета. Се дає можність заховати в дуже значній мірі ті діалектні окремішності Федьковичевої мови, що надають їй особливу принаду, і через те секція поручила редакторам, придержуючися загальних норм принятого тепер шкільного правопису, берегти пильно всякі фонологічні відтінки мови в Федьковичевих творах, отже, такі, як: взєли, не, ни (замість: не), ходит, ходя і т. ін. Багатство автографів із найрізніших часів, починаючи 1861 роком, дає можність контролювати всякі зміни, роблені в різних часах різними редакціями в Федьковичевих творах, а декуди доповнювати пропуски, роблені редакторами чи то для якихсь власних уподобань, чи «страха ради іудейська». Всякі такі зміни, поправки, інколи чужі додатки до Федьковичевого тексту, речові пояснення чи то самого Федьковича, чи редакторів находять поміщення в нотках під текстом з докладним означенням, звідки вони взяті. Під кожним твором зазначено по змозі дату його написання, місце, де був уперше друкований, або, коли він досі не був друкований, подано опис і місце знайдення автографа, а надто з авторових листів або з інших джерел подано все, що знаємо про час і обставини написання даного твору і його дальшу історію. Одним словом, при кожнім творі редактори стараються зібрати все до-   И7   ступне їм, що може послужити до усталення найліпшої лекції тексту, до його зрозуміння і оцінки на тлі обставин життя самого автора і суспільності.   її   Подавши сі praeiiminaria1 про загальний план, матеріал і метод видання, я хочу сказати дещо детальніше про перший том, якого друк задля надзвичайно важкої і складної редакційної праці, а головно задля багатства матеріалу протягнувся, над сподівання, довго і, певно, не скінчиться швидше, як хіба з кінцем сього або з початком слідуючого року. Досить буде сказати, що сей том обійме коло 45 аркушів друку формату такого, як видання Шевченка проф. Огоновського*. Поезії Федько- вича творитимуть том коло 720 сторін і зроблять, певно, велику несподіванку всім тим, хто привик поетичну творчість буковинського лірника міряти тоненькими томиками видання Дідицького* або коломийськими випусками*. Збірне видання покаже дуже цікаві фази в розвої поетичної творчості Федьковича, фази, досі не ясні навіть для таких істориків літератури, як покіійнийі Огоновський, неясні головне тим, що Федьковичів поетичний доробок друкувався шматочками, розкиданий по різних часописах, псований і фальшований різними дилетантськими руками, а в значній частині лежав недрукований, чи то в скриньці самого автора (як ось переспів «Слова о полку Ігоревім»), чи то в редакційних архівах. Скільки з того розкиданого скарбу пропало назавсіди — не знаємо. В авторових листах не раз знаходимо згадки про твори, які ніколи не побачили світу; натомість случайні нахідки видобувають на денне світло твори, про яких не стрічаємо згадки ніде інде. Ітак, 1879 р., переходячи попри лавку якоїсь перекупки на Краківськім, я побачив у неї досить грубий зошит 4°, писаний виразним руським почерком. Перекупка дерла з нього картки, завиваючи в нього черешні. Оглянувши одну таку картку, я побачив, що се народні пісні. Я відкупив у перекупки весь зошит за 10 кр. і знайшов у ньому, крім кількадесятьох народних пісень, переписаних десь у 60-их роках (кулішівкою) не звісно, де й ким (перших кільканадцять карток зошита пропало),     1 Попередні дані (лат.).— Ред.   118   також копії двох Федьковичевих поем: «Новобранчика» і «Лук’яна Кобилиці». Певно, тоді, коли писано сю збірку, ті поеми мались у автографах. А тепер автограф «Новобранчика» маємо тільки один, що донедавна був власністю проф. К. Горбаля* в Перемишлі (поема й присвячена йому автором), а недавно дарований ним у бібліотеку Наук[ового] товариства ім. Шевченка. І що ж показується? Моя копія в кількох місцях повніша від Горбалевого автографа. Се легко зрозуміти, чому: Федькович прислав Гор- балеві поему з тим, щоб її надрукувати у «Вечерницях»*, та, боячися клопоту з цензурою, сам попропускав і ви- крапкував деякі дразливі місця. А той, хто писав мою копію, мав, видно, інший, повний текст перед собою. А про другу поемку, заховану в тій копії, про «Лукіяна Кобилицю», нема ніде ніякої згадки ані в листах Федьковича, ані в звісних мені листах його сучасників, і якби не та копія, припадком урятована мною від затрати, ми не мали би ніякісінького сліду, що Федькович написав коли-небудь сю поему — одну з кращих і щодо свого укладу найінте- ресніших1 поем Федьковича.   Натомість багатство копій і відписів якогось твору, роблених давнішими часами, зовсім іще не дає запоруки, щоб твір доховався до наших часів. Ітак, у листах як самого Федьковича, так і його сучасних із рр. 1868—[18169 ми часто стрічаємо згадки про його «Посланіє», яким, по словах одного з молодих тоді ентузіастів, «Федькович заткнув за пояс «Посланіє» Шевченка». Можна сьогодні скептично дивитися на сей вислів молодого ентузіаста, та все-таки треба мати на увазі факт, що Федьковичеве «Посланіє» було в своїм часі дуже популярне, що воно в рукописних копіях облетіло всю Галичину, зогрівало молоді серця, будило думки і причинялось до вироблення ПОГЛЯДІВ там, де перед тим ніяких ясних думок, ніяких вироблених поглядів не було. І що ж ви скажете — редакторам повного видання Федьковичевих творів так і не вдалось досі віднайти ані автографа, ані жодної копії цього твору. Ми мали звістки, що автограф «Посланія», присланий 1868 р. до Львова, був у редакції «Правди», потім у руках покПйного] Володимира Навроцького*. Між паперами покПйного] Вол. Навроцького знайшов се «Посланіє» по     1 Чим вона інтересна, се буде видно аж по виданні четвертого тому Федьковичевих писань.   U9   його смерті брат його, тепер уже також покійник, Кость Навроцький. Тут уривається слід. Маємо звістку, що пок[ійний] Кость Навроцький прислав деякі листи Федько- вича «і інші папери» до бібліотеки «Просвіти»* у Львові; ними користувався покПйний] Омел. Огоновський, пишучи свою «Історію руської літератури» (див. ч. II, відділ 2, стор. 656), та, мабуть, «Посланія» між тими паперами не було, бо покПйний] Огоновський не згадує про нього нічого, вичисляючи Федьковичеві поетичні твори. Копія «Посланія» була ще донедавна у проф. Ів. Верхратського* (знаємо се з його усного оповідання), та й вона затратилася десь, і хто знає, чи разом з нею не пропав один інтересний документ не тільки Федьковичевої творчості, але також історії нашого народного відродження.   Та, проте, з поетових автографів, захованих у різних місцях, редакція нового видання видобула мало що не сотню нових, досі зовсім не звісних творів, у тім числі, прим., збірку 32 новорічних (маланочних) коляд, у яких Федькович тоном народних щедрівок зложив свою поетичну міфологію, основану на фрагментах староруської міфології, на живих іще народних віруваннях, але переважно черпаних з власної фантазії. Та є між тими nova’- ми1 твори й загальнолюдського змісту, правдиві перли щирої поезії, такі, як оцей епіграф до збірки народних пісень:   Сидить легінь, сидить, зажурившись,   Головою на ліру склонившись.   «Чи ж маю я на гуслях заграти,   Чи до ліри як гай заспівати?   Заспіваю я радше до ліри,   Бо на гуслях нема мені віри.   А та ліра все серденько знає,   Струна струні правду вповідае».   Загалом побоювання декого з наших патріотів, що на збірнім виданні може стратити Федьковичева поетична репутація, не оправдуються. Очищені від різних припадкових приміток і видані разом, його поезії покажуть нам уперше в повнім блиску його великий поетичний талант— певно, не такий могутній та оригінальний, як Шевченків, талант, що, не маючи такого ясного світоча у власнім нутрі, яким наділений був з природи український кобзар, часто сходив на манівці, попадав у манеру, але все-таки     1 Новими (лат.).— Ред.   120   талант великий, одинокий у нас обік Шевченка, у якого поезія не була святочним одягом ані їх ходженням на котурнах, а натуральним, безпосереднім висловом того, ідо кипіло в серці і хвилювало душу.   НІ   Поезії Федьковича, зібрані в першім томі нового видання, впорядковані хронологічно, наскільки нам на се позволяють доступні нам автографи і інші дати. За підставу до впорядкування головної маси поезій, яких дата написання не звісна докладно, треба було прийняти першо- друки і ті групи, які в них пороблено чи то рукою автора, чи руками редакторів. Ті першодруки починаються роком 1861, коли-то в Чернівцях, накладом декого з тодішніх руських академіків, вийшла зредагована Антоном Коби- лянським* брошурка «Slovo na slovo do redaktora «Slova». Ce була ніби відповідь на запросини Б. Дідицького до Кобилянського писати в новооснованій тоді руській політичній газеті*. Але відповідь сягнула далеко поза межу особистої виміни думок, зробилася немов маніфестом нового, народного і радикального напряму. Все в ній було свіже, нечуване і майже єретичне в тодішній Галичині, починаючи від чесько-латинських черенок та мови, підкрашеної підгірським діалектом, аж до нападів на руську інтелігенцію та попівство— і до простих, співучих та ревних поезій Федьковичевих, поміщених у додатку до брошури. Кобилянський виставляв Федьковича відразу в першім бойовім ряді нового покоління, як репрезентанта нових ідей, як поета саморідного, далекого від шкільного шаблону, та зате тим ближчого до дійсного життя і народу.   Не тут місце говорити докладно про ті часи, про настрій та провідні ідеї тодішніх людей; се буде можливе аж тоді, коли в четвертім томі оцього видання буде зібраний і критично провірений весь той матеріал, який удалось досі й удається ще згромадити любителям нашого рідного слова. Тут тільки треба завважати, що Федькович, у ту пору ц[ісарсько]-к[оролівський] офіцер у чинній службі, зрештою, чоловік без вищої освіти, не був здібний статися провідником у духовній боротьбі двох генерацій і двох політично-національних течій. Певна річ, у нього був талант, незвичайний поетичний талант, було немале знан-   121   ня людей, особливо нижчих, робучих верстов, була невичерпана криниця чуття— все це прикмети, які давали йому кваліфікацію бути одним із основателів великої будови відродження і піддвигнення великого українсько-руського народу. Але ся будова була занадто велика для щоденних потреб дрібних сучасних людей; ані вони, ані навіть сам поет не були в силі наразі окинути оком усю її велич і зрозуміти її план; на се треба було ще кількох поколінь і певної історичної перспективи. Отим-то не диво, що, побачивши себе в перших рядах якоїсь галасливої а незрозумілої для нього партійної боротьби, Федькович зразу захитався. Дідицький поступив собі із брошурою Коби- лянського і з його поезіями дуже тактовно: похвалив виступ молодих, признав талант нового поета — і уймив тим його за серце. І ось несподівано, майже безпосередньо з «табору» Кобилянського (коли малу групку людей, що стояла довкола нього, можна назвати «табором») Федькович переходить до табору Дідицького. І тут не можна думати про якийсь москвофільський табір у пізнішім значенні того слова. В редакції тодішнього «Слова» сиділи між іншими дд. Романчук* і Заревич*, пізніше корифеї народо- вства. Федькович зав’язав переписку з Дідицьким (на жаль, з виїмком одного повного листа, а одного знаного у виривках, надрукованих Дідицьким у передмові до Ф(едькови]чевих поезій 1862 р., затратилася), прислав йому цілу збірку своїх нових і давніших поезій, і Дідицький, подавши деякі з них ще 1861 р. в «Слові», з початком 1862 р. випустив їх у світ книжечкою п[ід] заголовком] «Поезії Іосифа Федьковича». До Ф[едькови]чевих поезій додав Дідицький своє переднє слово, де з великою похвалою говорив про його талант, хоч не дуже вдатно ставив його на одну дошку з німецьким Уландом*, ученим профе- сором-германістом, і з польським Вінкентієм Полем*, якого тямучий польський критик назвав історичним анти- кварієм, співаком шляхетської всеможності. В таланті Федьковича не було нічого подібного до талантів тих двох поетів. Та проте ся книжечка сталася дійсною основою слави Федьковича. Його пісні, поміщені в тій книжці, розійшлися по всій Галичині, їх співали гімназіальні ученики й міщани; вже в 1867 р. я чув деякі в Дрогобичі; інші держаться досі по різних полках в устах вояків. Та й з інтелігентів многі й досі знають Федьковича, головне, з сеї книжечки. Етимологічний правопис протер їй дорогу   122   І в так! круги та доми, куди пізніше не доходила фонетична народовецька публіцистика, не доходили й пізніші, дозрі- ліші Федьковичеві твори. Треба сказати, що Дідицький видав ФІедьковиїчеві поезії як на той час дуже старанно і бережно. Друкарських помилок мало; невважаючи на ніби етимологічний правопис, заховано діалектні відтінки мови, починаючи від пам’ятного «взєли» зараз у першім рядку першої поезії. І коли дехто пізніше висловлював (усно) сумніви, чи Дідицький не робив самовільні зміни і поправки в Федьковичевім тексті, то сі сумніви тепер треба вважати зовсім безпідставними. Редакції оцього повного видання удалось роздобути тогочасні автографи Федьковича, де находяться деякі з тих віршів, які Фіедь- ковиїч рівночасно посилав Дідицькому. Порівняння тих автографів покаже наглядно, як совісно Дідицький держався оригіналу і як мало змін він позволяв собі робити в тексті його поезій. На жаль, того не можна сказати про більшість тих редакторі в-народовці в, з якими Федькович мав діло пізніше. Поезії, що ввійшли в брошурку «Slovo na slovo», і поезії з видання Дідицького разом увійшли в перші дві групи нового^видання. Перша група має взятий із видіання] Дідицького"титул «Думи і співанки», а друга — «Балади і оповідання». Обі групи разом обіймають творчість Федьковича від половини 1858 р. (час написання думки «Нічліг») до половини 1861 р., коли майже вся збірка була вже в руках Дідицького (друкувалася восени 1861 р.). Із сих трьох років маємо тут (вчисляючи варіанти) 57 ліричних і 10 епічних стихотворів; між епічними три переклади чи переробки, зрештою твори оригінальні.   IV   Приязні зносини Федьковича з Дідицьким тривали не довго. По виданні «Поезій» Федькович ще, мабуть, листувався з ним якийсь час, присилав йому свої нові твори: ще в лютім і в марті 1862 р. три Федьковичеві поезії появилися в «Слові» і «Галичанині»*. Та на тім і урвалося. Мабуть, Федьковичеві знайомі з молодшої генерації отворили очі поетові, що він попав у не свою компанію, і ось від марта. 1862 р. ми бачимо його твори вже тільки в наро- довських виданнях, спершу в «Вечерницях» — далі в «Меті»*, «Ниві»*, «Правді», «Руській хаті»*. Тільки пізніше, в 1879 р., він дає деякі свої поезії до москвофільського   123   «Родимого листка»* в Чернівцях, та, зробивши тут сумний досвід, відступає від сього видання, щоб відтоді аж до кінця життя вірно стояти під давнім стягом народного напряму.   Поклавши в основу нового видання Федьковичевих поезій хронологічний принцип, редактори подають у другій групі поезії з 1862—1867 рр., тобто все те, що друкував або написав Федькович від часу опублікування «Поезій»   1862	р. аж до видання коломийської збірки в трьох зошитах 1867—[18І68 р. Ся група обіймає 47 поетичних творів, в тім числі довші поеми «Пуга», «Новобранчик» і «Лукіян Кобилиця», переспів «Слова о полку Ігоревім» (гекзаметром) і «Плач Ярославни» (вольним розміром), баладу «Ши- пітські берези» та «Дві пісні рожеві» і інші поменші твори, між якими визначаються такі перли Федьковичевої поезії, як «Лист», «Шельвах», «Золотий лев», «Писанки», «Сам», «В день скону батька нашого Тараса Шевченка». У сьому відділі знайдуть читачі багато новин. Поминаючи поеми «Новобранчик» і «Лукіян Кобилиця», які в новому виданні уперше появляються в повнім, критично провіренім тексті, цілковитою новиною будуть оба переспіви зі «Слова о полку Ігоревім», далі вірші «Думи мої» і «Думи мої, діти мої!». Ся друга — се відгомін сумного Федьковичевого настрою, викликаного неприхильною критикою на нього в «Русі»* 1867 р., вірш до Дмитра Лешка, цугфіра і деякі дрібніші віршики, виняті з листів та інших принагідних записок. Так, у листі до Д. Танячкевича* з 12 червня   1863	р. найшовся гарний віршик, що малює радісний настрій поета в пору, коли, покинувши військову службу, переодягся в гуцульський сердак і осів на селі.   Я ж бо тебе ни звержуся,   Руський мій сардаче!   Тепер аж я заспіваю,   Тепер аж заплачу,   Бо маю ся в що утерт..   Широкії поли!   Ни скину тя, мій сардаче,   Ніколи, ніколи!   А 1865 р., посилаючи «нашому дорогому, неоціненному О. Партицькому»* фотографію своєї хати й загороди, він на обороті тої фотографії написав незвісний досі віршик:   Отут я, брате мій, родився,   Отут діточий вік згуляв,   Отут і плакав і молився.   І під могилу поховав,   124   Що було серцю до вподоби І Отут і сам в студенім гробі Покладу бідну голов спать,   І тут му бога з неба ждать.   Загалом поезії сеї доби можна вважати найкращими, найдозрілішими плодами Федьковичевої музи. Виїмків небагато, от хіба непоганий по замислу, але крайнє незугарний з погляду на артистичне оброблення вірш «Хто ся богу молить» (друк.: «Вечерниці», 1862, ч[исло] 10) або й гекзаметровий переспів «Слова о полку Ігоревім». Сама думка передавати наскрізь ліричну староруську рапсодію таким архіепічним, спокійним розміром, як гекзаметр, була зовсім не щаслива. ІЦоб виповнити широкі рами гекзаметра, Федькович мусив додавати майже на кожнім кроці багато зайвих слів, які псують враження, розбовтуючи водою дзвінкі та пластичні звороти оригіналу. Ось, приміром, пам’ятний опис битви при Каялі: «Чорна земля под копити костьми била посіяна, а кровію поліяна, тугою взийдоша по р у ской земли. Что ми шумит, что ми звенит давечя рано пред зорями?» і т. д. У Федьковича се місце передано ось як: «Земля ж від копит почорніла, Білов костев уся засіяна, кровйов полита, І зійшла вна тугов, зійшла аж у рускому краю. Дзвиньк і шум, але що за шум від давіки' рано зашумів перед зірь?» Лишаючи набоці те, що у Федьковича в досить кульгавих гекзаметрах пропала мелодійність оригіналу (її, мабуть, не передасть ніякий переклад), бачимо вище, що слова, зложені курсивом, зовсім зайві і часто зміняють значення зворотів. Натомість далеко вище стоїть Федьковичів переспів «Плачу Яро- славни» — свобідний, досить далекий від оригіналу (в гекзаметрах він має 26 рядків, а в другій переробці 501), але зложений в дусі і тоні українських жіночих голосінь:   Рано до дня!   Рано в неділю, годинов до днини Сизов зазульков злену я, полену, Де собі серденько знає! Краєм-Дунаєм.   Дунаю мій!   Бистра, широка, глибока Каяло, В твоїх я водах, у твоїх я фалях З бобру рукав свій умочу,   В слізоньках очі.   125   Годиться ще тут зазначити, що, ділячи поезії на хронологічні групи, редактори розуміли добре, що поділ сей далекий від абсолютної докладності. Більша часть автографів Федьковичевих із сеї доби не має дат, а датування першодруків також не дає зовсім певної підстави: адже ж у «Вечерницях» могли бути вірші, написані геть перед 1862 р., але з сеї чи іншої причини не втягнені в видання Дідицького; так само могли вірші, написані перед тими, що ввійшли в коломийське видання 1867 р., появитися аж геть пізніше (щодо деяких, прим., «Окрушків» та «КрІля Ероля», знаємо се напевно). Проте редактори вважали потрібним при друкованих, а не датованих віршах держатися дати їх надрукування, а тільки при недрукова- них і недатованих означати їх місце в хронологічній черзі на підставі різних комбінацій та посторонніх свідоцтв.   v   Історія сильніша від людських намірів. Події, що глибоко зворушили всю нашу галицьку Русь* і залунали голосною луною й поза її межами, перервали й мою розмову про зміст першого тому Федьковичевих творів. Тепер, коли видання посунулося значно наперед і швидко читачі матимуть у руках готовий перший том (замість сподіваних 42 він буде обіймати, мабуть, 50 аркушів друку), пора мені довести до кінця свою розмову і подати огляд змісту сього тому.   Рік 1867 зазначився в Федьковичевій діяльності важним, хоч для поета не дуже корисним, фактом. Віддавна носився він з думкою видати окремою книжкою збірку своїх нових, досі не друкованих поезій. Маємо звістки, що вже в маї 1866 р. якась збірка його поезій була готова. Федькович післав її студентській громаді до Відня, та там її не надруковано, а рукопис переслано до Львова, де тоді готовилося видання нового часопису «Правда». Федькович дуже розсердився на віденців, домагався, щоб його рукопис передано Партацькому, та ми не ?наємо, що сталося з ним. У початку 1867 р. Федькович переписав, мабуть, удруге свою збірку і готовився видати ЇЇ в Чернівцях, де на покриття коштів друку почав був збирати складки його свояк, богослов Ганицький. Але і з сього плану не вийшло нічого. Літом 1867 р. до нього удались ученики   126   станіславівської гімназії, просячи, щоб дав їм які свої вірші, а вони зложать гроші на їх видання. Ми не знаємо докладно, як було уложено діло; можна лише сказати тільки, що станіславівські ученики справді дали наклад на часть видання, якого редакцію і коректу провадив, мабуть, Ом. Партацький, що тоді вчителював у Тернополі. Так вийшло в світ коломийське видання Федьковиче- вих поезій, якого два випуски появились 1867 р., а третій (сей уже накладом самого Партацького) 1868 р. Коли Федь- кович покладав великі надії на се видання, то мусив гірко розчаруватися. 1 формою і змістом воно вийшло непоказне, нефортунне. Манера наслідування Шевченка, переписування з нього цілих рядків, цілих фраз, іноді з дуже нещасливими відмінами, та манера, за яку вже перед тим роблено йому легкий докір у «Русі», тут проявилася ще сильніше і неприємніше. Я певний, що не один, узявши в руки першу книжечку і перечитавши в ній зараз перші два рядки:   Кохайтеся, чорнобриві,   Та не з умерлими,—   з несмаком відкинув книжечку, жалкуючи на упадок такого свіжого таланту. Книжечки відразу по своїм виданні так і канули в криницю забуття; про них не говорила сучасна критика, ні один вірш з них не мав щастя до перекладачів, як його мали поезії з видання Дідицького. І пізніша критика (Івана Верхратського, Омеляна Огоновського) зупинилася на тім закиді і не пробувала поза наслідуваними формальностями добачити в тім циклі деяких перлин Федьковичевої поезії, вповні оригінальних щодо замислу й виконання. До таких перлин треба зачислити поперед усього поемку «На могилі званого мого брата Михайла Дучака у Заставні», один із найкращих ліричних творів Федьковича. Редакторові сього тому пощастило віднайти автограф сеї поемки, значно відмінний і подекуди кращий та повніший від тексту, надрукованого в Коломиї. Сей автограф і його відміни від першодруку насуває догадку, що Федькович пару разів переробляв сю поемку. Та що в автографі закінчення коротше і слабше, ніж у друкованім тексті, то можна догадуватися, що той друкований текст — пізніший і що в такім разі всі ті пропуски проти першодруку, супроти автографа і всі поправки на гірше, що.псують друкований текст, були ділом редактора, Ом. Пар-   127   тицького1. Завважу, що в тій поемці перший раз являється вплетена оригінальна концепція Федьковича про силу Шев- ченкової поезії.   У	Києві під Лаврою Там лірник сидів,   Та аж вісім же він пісень На ліру завів.   А як вісім же він пісень На ліру заграв,   З найстаршої маковиці Камінь ся зірвав.   Упав ему перед ноги,   Упав та й просив,   Щоб не співав вісім пісень —   Звалит манастир.   Оця концепція лірника, що своїм співом валить камінь із віковічних мурів і грозиться завалити цілу будову або й цілу Росію, появляється уперше в німецькій шаті («Ge- dichte», 1865), повторено з відмінами («Am Tschermusch», 1882), а потім повторяється ще по-руськи в «Диких думах» і належить до тих улюблених Федьковичевих тем, які він раз у раз переробляв та переспівував на різні лади.   Другою перлиною сеї збірки і короною всієї поетичної творчості Федьковича, його найкращою поемою був «Дезертир», що заповняє третій найбільший випуск коломийського видання. І тут редакторові нового видання пощастило знайти в архіві товариства] «Просвіта» бодай половину автографа Федьковичевої поеми (за її відшукання належиться подяка бібліотекареві «Просвіти» п. К- Пань- ківському)*. Порівняння сього автографа з першодруком показало знов, як по-варварськи поводився редактор з Федьковичевим твором, змінюючи, обкроюючи та по-своєму псуючи оригінал. Із листів Федьковича, з яких виписки приведено в нотах до нового видання, переконуємося (на се досі не було звернено уваги), що «Дезертир» — се переробка «Новобранчика». Маючи се удокументоване власним признанням Федьковича, ми маємо в порівнянні обох поем одну з дуже вдячних історично-літературних тем, а заразом ключ до поетичної робітні нашого автора.   Вже хоч би коломийське видання не містило нічого більше, крім сих двох творів, воно було б дуже замітною появою в нашій тодішній літературі, гідною пильної уваги.     1 В нотці до сеї поемки на стор. 235 я висловив догад, що автограф таки пізніший від першодруку, та, роздумавши справу докладніше, я прийшов до погляду, що навпаки.   128   А тим часом там маемо ще таку гарну, наскрізь оригінальну і блискучу живим гуцульським колоритом поемку, як «Циганка», маємо баладу «Рожа» — знов одну з тих тем, що раз по раз наново займають Федьковичеву фантазію (пор. «Рожу» в «Диких думах» і по-німецьки в «Am Tscher- musch»). Певна річ, сучасні ждали від Федьковича чогось іншого, чогось такого, чого він і не міг дати. Вони величали його «Посланіє», ставлячи його понад Шевченкове, а для зрозуміння краси тих малюнків дійсного життя, тих побутових деталей, щедро розсипаних у сих нібито зманерованих віршах, у них не було розуміння, не було артистичної безінтересованості та перспектив.   VI   Появу нового літературно-наукового часопису «Правди» у Львові 1867 р. стрів Федькович дуже неприхильно. Він сердився на віденську і на львівську громаду, невисоко ставив літературний талант Куліша, що був духовним керманичем «Правди», і зарікався не писати нічого до сього органу. І справді, в першім році не мала «Правда» від нього ані одної поезії, хоч були тут дві його повістки, які він, мабуть, цінив не так високо, як поезії. Таким робом рік 1867 являється як перша прогалина в Федьковичевій поетичній діяльності. Із віршованих творів він не опублікував у тім році нічого, крім «Дезертира», який, розуміється був готовий уже значно давніше. Аж 1868 р. появляються в «Правді» нові поезії Федьковича, і ними починається нова група, заразом нова фаза в розвої його творчості. Манера наслідування Шевченка щезає постепенно. Федькович хилиться, з одного боку, до тону народної пісні, з другого боку — до німецьких поетів — Шіллера, Гете та Гейне. Недаром між першими ластівками сеї нової доби находяться прегарні переспіви німецьких балад: «Кріль Іроль» («Erikonig» Гете), «Співак» («Theilung der Erde» Шіллера), «Прощі» (Die Wallfahrt nach Kevlaar» Гейне). Видно у поета якесь заглиблення в самого себе, в абстрактні, філософічні питання. Одна з перших поезій сеї доби натискає на конечність віри в житті:   Що чоловік з утіхов, горем,   Всім своїм серцем — що він є?   Один керманич серед моря,   Що гадка-буря ним го б’є.   129   Чоловік щасливий лише ілюзіями, поезією та надією. Та се все слабі_ помічники.   О, лиш одна зоря Переведе тя щасливо Крізь скали і бруси Сього світа-океану,   І ту твою душу Заполошену, убиту Миром приглагоїть!   Она зветься брате, віра!   Поет попадає в якийсь песимізм, не вірить у свої гили, жалується на те, що їх багато розтратив у війську.   Літа свої в Італії На шв4ру посіяв*   Волю сбою з торністрою Здав до магазину,   А сам вернув в Буковину Тесать домовину.   В„ його піснях починає дзвеніти якась містична нота, прим., у вірші «Флояра». Гуцульська сім’я сумно сидить у хаті вечором. Усі згадують старшого сина, що служить в Італії в війську; молодший син сумно грає на братовій флоярі. Нараз флояра замовкла. Молодший брат, торкне- ний почуттям, заплакав, поклав флояру за сволок і вийшов. А в тій хвилі, оповідає поет далі, старший брат, тяжко ранений, конає в Італії, і йому в передсмертній хвилі причувається голос його любої флояри.   Та проте власне тепер поетові удаються чудові ліричні або описові поезійки; його дух набирає інколи дивної гармонії, ясності і прозорості, як вода Черемоша восени:   Золоті зорі В облакоморі,   Як білі вівці В голубих горах*.»   Гуцульщина се чи Італія? В душі поета мішається дійсність з образами пережитого.   Обертаюсь, а ті літа,   Ті молоді мої Машерують за тамбором Цісарськов дорогов.   130   Мов срібні нитки, вмішуються в його поетичну тканину орієнтальні риси.   Чи в Тегерані В рожевім гаю,   Де одаліска Перли збирає?.*   Відки се у нього? Зворот до фантастичного, орієнтального виразніше проявляється в «дивогляди «Довбуш», але й у віршах уважний читач знайде його відгомони, зразу легкі, поетичні. Ось, прим., у наскрізь реальній, побутовій поемці «Свекруха» висловлена віра в містичне значення снів:   Сон не мара, мої сизі,   Хто се знати може!   Сон — се янгіл з того світа,   Серафського лику,   І ходить він, як ніч божа,   З дзеркалом великим Показувать людям долю,   Лиху й добру долю.   І стоїть вна змальована Дивними симболи У дзеркалі тім великім —   Хто може читати!   Певна річ, від сих високопоетичних слів до «Ворожки» та астрології іде далеко. Треба було нових, гірких розчарувань, довголітньої духовної самоти та розстрою організму, щоб-довести поета до того кінця. Тепер, при кінці 60-х і в початку 70-х років, у нього являється момент дивного спокою і ясності та артистичного згармонізування. Пристрасті, що киплять у «Дезертирі», уляглись, лишаючи тільки тиху меланхолію. Творчість ослабла, се так, не поривається на більші плани; поет покинув навіть кінчити свою велику «дивоглядію» про Довбуша. Зате в хвилинах вітхнення він сипле перли — дрібні «окрушки», пісеньки вроді «Гуляли», «Улем», «Куда?», або оця чудова «Рожа», з артистичного погляду, може, найкращий його твір:   В неділеньку вранці Ідуть новобранці,   А мій милий чорнобривий У білій катанці.   «Чекай, милий хлопче,   Най припну ти рожуї»   «Не чекаю, серце моє,   Чекати не можу.   181   Бо ті твої рожі Сльозою зрошенії В повідав ми тарабанчик,   Що ми розлучені.   Але як уб’ють мня,   Коби посадили Ту червону твою рожу На моїй могилі.   Та рожа прийметься,   Мая розцвітеться,—   Під зеленов муравою Серце стрепенеться».   Сей твір, хоч який маленький, варт стояти рядом з найкращими народними піснями і з найкращими піснями Шевченка і показує нам справді першорядний ліричний талант Федьковича.   Певне, се не був талант такий могутній, самостійний, наскрізь мужеський, як Шевченків. Було щось м’якого, жіночого в таланті (не в особистій вдачі!) Федьковича, якийсь вроджений нахил іти за чиїмись слідами, підладжуватись під чужий тон, кидати свої узори на чужу основу. Одна з найцікавіших проб того роду — се його «Баркарола», писана в грудні 1874 і досі не друкована — проба віддати гармонію, милозвучність, меланхолію та трохи театральний сентименталізм венецьких веслярських співанок. Наводжу тут сю поезійку вповні:   Сонце заходить, Лі до леліє,   У сріблі люни лягуна мріє,   А гондоліре кращий Аполля Пустився барков долів на море.   О, де ж ти правиш? О, де гадаєш?   Дожів чертоги чого минаєш?   Що мені дожі? що їх коруна?   Поуз Ріяльти, там моя дума!   «О, сенійора, чи ти не чуєш?   Чи вбогим Марком уже гордуєш?   Ах, сли гордуєш, то хоть спогляни,   Як вірний Марко в море потане   Аж тут втворяєсь стиха віконце,   А в нім являєсь красна, як сонце,   «О, саго тіоі1 Де ж так барився?   Чи не на зорю де задивився?»     1 Мій дорогий (//пал.).— Ред.   132   «О, не, мадонна! Зорі сіяли,   Доки у твої не заглядали,   У твої очі, кращі від зорі,   Кращі жемчуга, глибші дна моря».   Місяць заходить, море леліє,   Порожнов барков по фалях віє...   Де ж молод Марко, що нехав барку?   Чи в сенійори, чи на дні моря?..   Ся група поезій у новім виданні обіймає все, що лишилося з Федьковичевих поезій, опублікованих між роками 1868 а 1877, себто появою «Диких дум». Ся межа — оптична ілюзія. «Дикі думи» з кінцем 1876 р. вже були готові, а тим часом годі здумати собі більшу різницю в тоні і світогляді понад ту, яку бачимо в «Диких думах» і поезіях, друкованих 1876 р. в «Руській хаті» або присланих для сеї збірки та відложених набік її редакторами і надрукованих уперше аж у оцьому виданні. Ми постараємось далі, говорячи про «Дикі думи», вияснити трохи сю різницю, а тут зазначимо тільки те враження, яке, певно, віднесе й кожний неупереджений читач, що між поезіями з «Руської хати» а «Дикими думами» відчувається якась прогалина, якась духовна катастрофа, може, змальована символічно в «Диких думах», але не вияснена біографами, не зазначена ні в яких досі нам звісних споминах, ані листах, щось таке, що повинні вияснити дальші праці та пошукування або що, може, й назавсіди лишиться невиясненим.   VII   «Дикі думи» Федьковича досі не були друковані вповні, а те, що було друковане (в «Правді», 1877, в «Ділі», «Родимім листку» та «Зорі»), то були поодинокі поезії, повиривані з того зв’язку і порядку, в якім їх уложив автор, бажаючи, очевидно, із сеї збірки ліричних та епічних творів зробити якусь цілість. Се доказується тим, що 42 твори, із яких складається сей цикл, поет розложив ось на які групи: «Вступ» (2 поезії), «Недуг» (6 поезій), «Ліпше!» (8 поезій), «Здоров» (6 поезій), «У світі» (5 поезій), «Домів» (5 поезій), «Під міров» (10 поезій). Беручи ті ти- тулки в досить широкім значенні, можна сказати, що зміст згрупованих під ними поезій, бодай у початкових групах, відповідає їм. У вступних поезіях поет характеризує свою поезію й себе самого, немов виправдуючи титул збірки   133   «Дикі думи думав гуцул-невір». Поет розсипає свої думи по Чорногорі, щоб там знаходили їх буйні стрільці, а при кінці обертається до них:   Розсипте ж ся думи, о мої ви юні,   Як тії татари,   І загомоніте, як дзвони та струни,   Від хмари до хмари!   Говорячи про себе як про гуцула-невіра, поет не має наміру назвати себе атеїстом, але натякає на те неприхильне відношення до гуцулів, яке завважується у їх сусідів на долах; вони називають не раз гуцулів «поганими», «нечистими» та «невірними». Поет підхоплює те прізвище; нехай усесь світ ругається гуцулів, він сміється з усіх:   Плужить долом подолянин Піт кривавий утирає,—   Він же (гуцул.— /. Ф.), стоя на рокиті, Вигравав у трембіту:   Хоч поруга всего світа,   Він ругаєсь всему світу.   В його ноті дзвенить, зрештою, не наруга, а меланхолія та песимізм. Он з хрестин вертають куми: віра, милість і надія. Вони одурили родичів, одурили дитину,   Бо їх тільки й видно буде,   Що на гульках, на хрестинах!   І поет трембітає їм. А он несуть голу домовину до гробу нуждаря, у якого при хрестинах також були ті самі куми а якому життя не дало нічогісінько. І тому трембітає поет, бо йому «тільки і осталось, що з трембітов та в могилу». Отакий-то гуцул в світі, кінчить своє признання поет: «Люди плачуть, він їм грає». Як бачимо, ані невіри, ані наруги, ані особливого песимізму тут нема, а кинено лише світло на неминучі життєві контрасти — уродини і смерть, надії й розчарування, плач і спів. Вищенаведені титулки груп, на які розбив автор весь сей цикл, виявляють ось який план цілості. Героєм, суб’єктом, від якого мали виходити дальші думи, мав бути гуцульський легінь Марко. В першій групі — «Недуг» — він лежить хворий, у гарячці, і його мучать гарячкові сни: Довбуш устає з могили і до своїх грудей прострілених впускає чорну гадюку (вірш «Довбуш»); Дзінка стоїть при ватрі, топить два хреети,   134   виливає з них дві кулі і вбиває Довбуша («Дзінка»), легінь на Довбушевій могилі просить у Довбуша долі, але не хоче бути ані царем, аиі другим Довбушем, та зостається співаком, утікає з Чорногори, а за ним доля жене наздогін з жебрацькими торбами («Доля»). Вже тут поет відхиляє потроху маску і дає до пізнання, що Марко — се він сам, співак гуцульських традицій і гуцульського горя. І далі малює поет долю гуцульського кобзаря, якого все життя — гарячковий сон, галюцинація, все йому кланяється,   І усе, ох батьку милий,   Все до мене промовляє!   Та нерадісні ті промовиі Стільки в них суму та горя, що мало кидри не плачуть. А гуцульські дії — «все лиш кров та поєдинки, не лиш бучі!» І знов ідуть страшні різні. На Біскові, стрімкім камені в Усті-Пути лові, вночі грає скрипник, а голос його скрипки вабить запізненого мандрівника; сей, очарований, починає дертися вгору, іде зі скали і розбивається («Білів»), Лиш один маленький віршик у тій групі («До маймурового ангела») не в’яжеться з планом цілості і був, мабуть, написаний вчасніше і тільки потім уставлений сюди для симетрії.   В другій групі хворому Маркові вже ліпше.Коло його ліжка ходить мати і пильно уважає на всі його рухи. Но хворий запалав, затремтів, ухопився рукою за серце: йому привиджується римська княгиня, що купається в Тібрі і моргає до нього, і гарячкова фантазія хоче нести його в Рим. Мати потішає його думкою про близький праз- ник у Шипоті і про гостину у тьоті Акинтії, а Маркова гарячкова уява мішає дві тьотині дочки з тими двома сестрами, що отруїли себе взаїмно задля Юрка Гінди («Ши- пітські берези»). Ось хворий посумнів, похилився, і на запити матері оповідає нову свою візію — легеня, що, кохаючись з циганкою, хоче женитися з іншою, та в день перед шлюбом гине, отруєний циганкою і разом з нею самою («Циганка»). Хворий устає вже, але час від часу його нападає дивна меланхолія, в якій він сидить, мов зламаний, край стола. Люба сестра розпитує його, що йому хибує, і він оповідає їй нову свою візію: дівчинка ходить понад Черемош, шукаючи свого милого, а дізнавшися, що він утонув, топиться й сама. Як бачимо, візії сеї групи мають інший характер від візій першої групи. Там були кроваві і кровожадні мари, грали роль вбийства, зрада —   ІЗб   тут, як і слід ждати від здоровішого вже парубка, в його снах і мріях на перший план виступає любов, любовне неосяжне бажання, розчарування, розпука. На початку сеї групи помістив поет чотири поезії, не зв’язані з планом цілості, але змістом близькі до інших поезій сеї групи. В одній («Сокільський») жвавий легінь оповідає про привид, який він, вертаючи з весілля, бачив на Сокільськім. Там стояв дух легеня, любчика тої самої Марічки, що з її весілля вертав оповідач. Сей дух буцімто співає про свої пригоди: як він кохався з Марічкою, як умер нагло, а, прийшовши до неба, наробив гвалту І виміг у бога, щоб його пустив назад до його коханої; бог пустив його, але з тим, щоб більше не вертав до неба і заявив при тім, що у його Марічки сьогодні весілля з іншим. Вірш невироблений, написаний псевдогумористичним тоном нібито п’яненького гуцула, загалом несмачний. Далеко краща «Іранська казочка» про рожу, іранська хіба тим, що в ній згадано чародійські книги Цардуста (Заратустри)* «Ценд-Авесту». Зрештою, казочку оповідає гуцул, княгиня, нібито читаючи «Ценд-Авесту», викликає бога Хороша-Хорса. Вірш гарний і має місця високопоетичні, хоч декуди в деталях нагадує Шевченкову «Тополю». Для симетрії, мабуть, додано до сеї групи дві ліричні поезійки «До рожі» і дуже гарну пісню «Під вікни»:   Чи, мила, з голуби сю ніч де воркуєш,   Що мої ти гусли неначе не чуєш?   Що граю-співаю в задар?   Хоч виглянь з кубельця, де нічку ночуєш,   Під білим крилечком з голуби воркуеші Я рожу приніс ти у дар.   Правда, дальші строфи сеї пісні не такі гарні і на- дихані якимсь переборщеним сентименталізмом; ми не розуміємо, що то за рожа віршує вірші про красу милої; далі сама та мила віршує вірші при світлі свічок. Та все- таки бачимо тут таку щиру, хоч трохи й стилізовану ніжність поета до милої, що ся пісня серед «Диких дум», загалом навіяних нехіттю або хоч іронією до жіночого роду, виглядає якось не на своїм місці.   ДО ІСТОРІЇ ЧЕСЬКО- РУСЬКИХ ВЗАЄМИН   Одна із найцікавіших сторінок новочасної історії літератури — се вияснення міжнародних духових взаємин між народами, про яких політичні взаємини історія не знає нічого або майже нічого. Як римська або грецька монета, знайдена на далекій півночі, свідчить про забуті торговельні чи політичні зносини, так заховані в устах народу або в скарбівні народного письменства пісні, оповідання та принагідні спомини кидають світло на духові взаємини, яких повного образу не знаємо, але про які мусимо собі відтворювати бодай часткове поняття власне з тих уриваних, на протязі многих віків розкиданих звісток.   Такий замерклий і досі мало вияснений зв’язок відкривають нам досліди між південноруським і чеським народом. Політичні зносини між обома народами в часі їх державної незалежності коли й були які, то, певно, невеликі, бо звісток про них майже не маємо. Що, проте, в давній Русі мусили існувати іншого роду зносини з Чехією, сього можемо догадуватись хіба з деяких фактів літературного характеру. Ітак, ми знаємо, що вже в XI віці в Південній Русі звісні були життя чеських святих Вацлава і Людмили. В житті св. Бориса, сина Володимира Веліикого]*, оповідається, що надіслані його братом Святополком убійці заскочили його в наметі власне за читанням життя св. Вацлава і вбили його над сею книгою. Пам’ять тих чеських святих ввійшла також у греко-руський календар, а житія їх переписувались у Південній Русі ще в XVI і XVII віках.   В славнім пам’ятнику південноруської дружинної поезії XII в.— в «Слові о полку Ігоревім» — маємо також   137   характерну згадку про те, що по побідах великого князя Святослава над половцями в Києві «німци и венедици, греки і морава поюіь князя Святослава». Чи та «морава» були чеські купці, чи музиканти, не знаємо, в усякім разі можемо догадуватися, що чехи в ту пору гостили не раз у Києві і в інших південноруських містах. Пізніше відносини погіршилися. Велика татарська хуртовина XIII в. зруйнувала важніші культурні центри над Дніпром і Дністром. Південна Русь ввійшла в фазу довгого і важкого перестрою всіх політичних і соціальних відносин і мусила доконувати сього перестрою серед страшенно некорисних обставин. Рівночасно в Чехії наступила в XIV і XV в. доба високого духового і літературного розцвіту, але відблисків того розцвіту на південноруській території ми не знаходимо. Тільки пізніше, в добі чеської реформації і тяжкої боротьби чеського народу за свої права і за своє існування, ми знаходимо нові сліди русько-чеських взаємин. Містр Єронім Празький* пробував якийсь час у Литві серед білорусів; впливи гуситські заходять у Малопольщу і Червону Русь; маємо звістки про те, що українські козаки були в рядах чеських таборитів*, а устави південно- руських, особливо червоноруських, церковних братств, що починають творитися з кінцем XVI ст., носять подекуди сліди поглядів і доктрин моравських братів*, із котрих деякі, без сумніву, пробували в тих сторонах. Згадаю про білоруса Скорину*, що в початку XVI в. (коло 1520 р.) пробував у Празі, тут доконав і надрукував свій переклад Біблії на «просту «мову» для вирозуменя людей посполитих». В тім часі доходять до нас із Чехії чи безпосередньо, чи за посередництвом Польщі чеські редакції деяких західноєвропейських повістей і легенд, як ось загальнозвісні «Gesta Romanorum», як повість про Брунцвіка, про королевича Петра з чеського краю і т. п. З другого боку, варто пригадати, що й чехи в ту пору були зацікавлені південно- руським народом і його мовою, а чеський граматик Ян Благослав у своїй граматиці з р. 1572 друкує першу малоруську народну пісню як взірець малоруської народної мови.   Дальші два віки, XVII і XVIII, були знов некорисні для культурних зносин обох братніх народів. Чехи по погромі на Білій горі* під тиском контрреформації і екстер- мінаційної віденської політики не тільки не мали часу і змоги слідити за тим, що діялось поза їх межами, але,   138   навпаки, й самі були загрожені в своїй національній екзистенції і стратили величезну часть свого давнішого культурного доробку. Українці дожили в другій половині XVII в. пам’ятної «руїни», що обернула в пустиню широкі простори між Бугом і Дніпром і знищила майже всі центри їх молодої ще, але жвавої культурної праці. Вік XVIII-ий застав обі ті нації знесилені, і коли в них відбувалася яка духовна еволюція, то хіба в глибині народних мас, способами і дорогами яких ми тільки тепер, a posteriori1 можемо догадуватися при помочі детальних етнографічних і істо- рико-літературних студій. Тільки в XIX в. відновляються живіші духові зносини між чехами і русинами. Безсмертна поема Коллара* «Slavy dcera» мала безсумнівний вплив на поезію батька галицько-руського національного відродження Маркіяна Шашкевича*. Шевченко писав поему про Івана Гуса, з якої доховались до нас тільки деякі чудово гарні відривки* і звісне «Посланіє славному Шафа- рикові»* з його незабутнім бажанням,   Щоб усі слов’яни стали Добрими братами І синами сонця правди,   І єретиками   Отакими, як Констаицький Єретик великий.   Рік 1848 бачив у Празі також репрезентантів галицької Русі*, які разом з деякими світлими поляками в русько- галицькій секції уложили були пунктації русько-польської згоди; пунктації, що так само лишились на папері, як і колишня так само ліберальна Гадяцька умова з р. 1658, і які досі можна би вважати за pium desiderium2 галицьких русинів. Може, не від речі буде тут привести дослівно ту пунктацію, тим більше, що вона досі мало кому звісна, а носить на собі незаперечні сліди того «вільнішого повітря», яке віяло тоді в Празі. Пунктації зложені з ось яких 7 точок:   1.	Відповідно до людності польської або руської в кожнім окрузі має бути мова польська або руська урядовою — застерігається для всіх урядів громадських і міських уживання язика місцевого переважаючої людності. Кожному мешканцеві краю застерігається свободу уживати язика польського або руського в кожній стичності з властею,     1 Виходячи з досвіду (лат.).— Ред.   * Добрий намір (лат.).— Ред.   139   яка в тім самім язиці повинна дати йому відповідь. Кожний горожанин краю без різниці національності має право до уряду, однак домагаємося відповідного узгляднення національності при обсаді тих урядів, яких не вибирає сам народ. В околицях мішаної народності урядник мусить володіти обома язиками.   2.	В громадах школи парафіяльні, тривіальні і нормальні в язиці переважної людності, але меншості полишається право мати школу для своєї народності. В цілім краї в третій класі нормальній має бути викладова мова польська в школах руських, а руська в польських; гімназії будуть окремі для польської і для руської народності, їх творення і число буде залежати від потреби, скільки зголоситься дітей одної або другої народності; буде викладатися література обох язиків. На ліцеях і університетах буде допущене викладання в обох мовах.   3.	Народна гвардія галицька в тих місцях, де буде організована, так само як більшістю голосів вибирає своїх начальників, так само буде постановляти щодо уживання команди польської або руської. Яко відзнаку буде носити герби обох народностей обік себе.   4.	Весь край має спільну центральну власть, яка буде кореспондувати з властями руськими по-руськи, з польськими — по-польськи. Сейм спільний, зложений з послів, вибраних після засад, які будуть установлені; на сеймі застерігається вільність уживання польської або руської мови. Сеймові ухвали і урядові розпорядження будуть публіковані в обох мовах.   5.	Зрівняння прав усіх обрядів у краї і зрівняння духовенства як щодо гідності, так і щодо конгруи.   6.	Конституція має постановити якнайвиразніше повну між русинами і поляками рівність усіх прав гуманітарних, політичних і віроісповідних, яку потягає за собою святість і нетикальність кожної національності, заступленої в Галичині.   7.	Признання потреби і часу поділу Галичини на два окремі адміністраційні округи полишається законодатному сеймові.   Я не буду вдаватися в вияснення дальших перипетій русько-польської угоди — се зовсім інша тема; я навів повищий документ для того, бо бачу в нім сліди впливу таких чехів, як Шафарик, Палацький* і Рігер*. Згадую ще тільки, що в комісії конституційного сейму 1848—   140   [18І49, що'мала випрацювати нову конституцію для Австрії, власне Рігер виступив був гаряче і розумно в обороні прав руської народності в Галичині в дусі ідей, висловлених у повищій угоді.   Не годиться забувати доброго впливу чехів Коубка* та Запа* на перших робітників русько-народного відродження в Галичині, ані того, що чеський «Casopis ceskeho musea»* давав приміст працям русинів Вагилевича* і Голо- вацького*, ані того, що редаговані чехом Йорданом «Jahr- bucher fur slavische Literatur» сміло підносили голос в обороні молодого натоді русько-народного руху. Згадаю тут, що й наші перші діячі з великою пошаною дивилися на чеських слов’янолюбців, перекладали «Короледворську рукопись»*, яка, сказавши inter parentheses1, зложена була не без значного впливу нашого «Слова о полку Ігоревім». Годиться згадати щирі і розумні слова Гавлічка* про Галичину, а також підняти факт, що незрівнянна перла чеського гумору і чеської сатири Гавлічкова поема «Krest sva- teho Vladimira» основана на південноруській темі і написана руським коломийковим складом, декуди з дослівними ремінісценціями з галицьких коломийок2.   Закінчу сей нарис згадкою про чоловіка, якого Ім’я нерозривно зв’язане з історією чесько-руських зносин 1880—1900 років,— Франтішка Ржегоржа. Його передчасна емеріь була для галицьких русинів, може, більшою стратою, ніж для чехів. Чехія дала нам в ньому не тільки розумного, невтомимого і різностороннього зби- рача-етнографа, не тільки пильного і тямучого посередника, що, знайомлячи чехів з нашим народом, не переставав також знайомити нас з чехами, їх письменством і їх високим та інтенсивним культурним життям. У Фр. Рже- горжі дала нам Чехія чоловіка з золотим серцем, повним високого ідеалізму, без сліду якої-небудь партійної доктрини, цілим серцем відданого службі одного високого діла— пізнання правди і домагання до її побіди. Ржегорж писатель і учений забудеться, але пам’ять про Ржегоржа-чоло- віка з його щирою дитячою душею, чоловіка, якого знала і любила вся галицька Русь, та пам’ять переживе його писання.     1 Між іншим (лат.).— Ред.   * Завважу при нагоді, що незабаром має вийти в українсько- руськім перекладі збірка всіх важніших Гавлічкових поезій*, втім числі «I^rest (svateho Vladimira]», «Tyrolske elegie» i «Kral Lavra».   141   УКРАЇНСЬКА   ЛІТЕРАТУРА   І...] В Галичині, яка тільки частково заселена українцями, національна свідомість розбудилася пізніше, аж у 30-х роках XIX сторіччя, і слабше, ніжна російській Україні. Першим зробив цей почин Маркіян Шашкевич, вбогий сільський священик (помер 1843 р.). Аж у 60-х роках з’явився тут справжній поет, Осип Федькович, наскрізь оригінальний і сильний талант, але без грунтовної освіти. Тільки під впливом Драгоманова з’являється в Галичині ряд молодих письменників, які стають ближче до здобутків російської України, а при цьому впевнено і свідомо стоять на грунті європейських прогресивних ідей і своєю літературною працею торують їм шлях. Борис Грін- ченко, поетеси Олена Пчілка* і Леся Українка на російській Україні, автор цих рядків, Михайло Павлик*, Василь Щурат, Осип Маковей, Наталя Кобринська та інші в Галичині, належать до цієї групи. На грунті, що його підготували оці письменники, виросла тепер найновіша генерація, яка прагне цілком модерним європейським способом зобразити своєрідність життя українського народу. Як найвизначніших представників цієї генерації слід тут назвати Ольгу Кобилянську, Василя Стефаника, Леся Мартовича, Антона Крушельницького, Михайла Яцкова та Марка Черемшину. Про Стефаника і Мартовича, що з їх творчістю читачі цього журналу оце матимуть змогу познайомитися, дозволю собі окремо сказати кілька слів.   Стефаник і Мартович, обидва селянські сини з Покуття, були шкільними товаришами і вже тоді брали участь у праці над поширенням народної освіти, що полягала в організації читалень, народних зборів тощо. Мартович, тепер адвокатський практикант у Городку біля Львова, дебю-   142   тував на літературному полі в 1890 р. сатиричною гуморескою «Нечитальник», але жвавішу літературну діяльність розвинув аж з 1898 р., коли у львівському «Літературно-науковому віснику» опублікував своє досі найкраще оповідання «Мужицька смерть». Перший том його оповідань вийшов 1900 р., другий саме тепер перебуває в друці. Мартович надзвичайно пильний спостерігач життя галицького народу, причому він обдарований неабияким гумористичним талантом. Як ніхто інший, уміє він підмітити в житті нашого народу ту іронію фактів, яка змушує людину цілу свою поведінку виявляти в зовсім іншому світлі, ніж вона є насправді. До того ж його стиль наскрізь оригінальний, легкий і далекий від будь-якого шаблону.   Василь Стефаник, лікар за фахом, дебютував аж 1898 р. в чернівецькій газеті «Праця»* кількома короткими новелами, в яких він виявив себе вже зрілим, цілком оригінальним талантом. 1899 р. вийшла в Чернівцях його перша збірка оповідань, що відкривалася новелою «Синя книжечка», і в цьому ж році в «Літературно-науковому віснику» — його найкраще оповідання «Камінний хрест». В 1900 р. вийшли дві дальші збірки: «Камінний хрест» з вісьмома меншими новелами і «Дорога» з тринадцятьма меншими й більшими новелами. Стефаник — це митець з божої ласки. Він досконало володіє формою і має подиву гідний смак у доборі своїх творчих засобів. Він уміє найпростішими засобами справити якнайбільше враження. Він не має гумористичної жилки, як Мартович, зате всі його твори насичені глибоким, зворушливим ліризмом, який зачіпає найглибші струни людського серця і першими ж реченнями відразу переносить читача в своєрідний ніжний настрій. При цьому у Стефаника нема ні сліду вишуканої пишномовності, фальшивої сентиментальності або риторичної штучності; його твори справляють враження народних пісень, в яких теж нема ніякої риторики, сентиментальності, тільки неприкрашене, голе, наївно зображене життя,— дійсність, часто сумна, але пройнята золотом найправднвішої поезії.   ПЕРЕДНЄ СЛОВО   [до видання: «Старохристиянські легенди. Із книги «На- родовіщаніе». Вибрав і переклав Володимир Гнатюк». Львів, 1901]   «Легенда» — слово латинське, значить те, що треба, що годиться читати, а далі: набожне читання або .вабожна історія. Звичайно називаємо легендою коротке оповідання про якусь чудесну пригоду з релігійним під- кладом: чудо якогось святого або появу якогось дивного видіння, що мала вплив на людське вірування або на людські діла.   Кожне релігійне письменство має свої легенди, має оповідання, в яких, мов у дзеркалі, відбивається його дух, спосіб його вірування і задивлювання на справи віри. Деякі з таких легенд визначаються духом глибокої мудрості і високим людським почуттям; інші відповідають грубому і зіпсованому смакові часів упадку правдивої релігійності і освіти. Бувають такі легенди, що прив’язані до одного місця, до одної релігії; інші знов переходять від народу до народу, з одної релігії до другої, причіпляються раз до одного святого, то знов до іншого.   І в християнськім письменстві від найдавніших часів складалося багато таких побожних оповідані». Пізніше їх зачали списувати в різних місцях і різними мовами — по-грецьки, по-сірійськи, по-латині, чи то в окремих книгах, чи то вплітаючи їх у життя різних святих. Деколи маємо в таких легендах зерно дійсної правди, але найчастіше є се думка, погляд, вірування, висловлене в формі оповідання, і так також оцінювала їх сама церков. «Хоч не потверджена вірогідними свідками, наводиться тут ся історія задля її змісту, пожиточного для душі і пригідного для збудження чуття»,— те к не раз закінчують або розпочинають старі церковні письменники оповідання таких історій.   144   З такою самою думкою подаємо й ми в оцій книжечці вибір тих старих оповідань нашим письменним людям. Виймаємо їх із старої руської книги «Народовіщаніє», що була уперше видана в Почаєві звиш 150 літ тому, а потім була кілька разів передруковувана; її пильно читали не лише наші старі священики, але й письменні селяни, які й досі мають її в руках і люблять при вільній хвилі перечитувати в ній стародавні чудесні оповідання. Правда, не все в тих оповіданнях відповідає нинішнім поглядам і нинішньому розумінню Христової віри. Та все-таки уважний читач знайде тут багато такого, що й нині може зогріти його серце до високих думок, до правдиво християнського змагання до братолюбія і справедливості.   ПЕРЕДМОВА   [до видання: Вільям Шекелі р. Ромео та Джульетта. Переклад П. О. Куліша... Львів, 1901]   «Ромео та Джульетта» належить до найголосні- ших творів Шекспіра, до тих, яких титули мимовільно постають в уяві освіченого чоловіка, коли лише назвати ім’я Шекспіра. «Хоч, може, не зовсім бездоганна як твір штуки,— пише Брандес*1,— має ся драма безмірно велике значення й вагу: се велика, типова любовна трагедія людськості. Се драма молодої, бурливої любові, що, зродившись при першому погляді, вибухає такою пристрастю, яка для осягнення своєї мети ламає всі запори й так опановує душу, що не знає іншого вибору, як тільки укохану особу або смерть. Ся любов така сильна, що майже моментально, на місці, кидає молоду пару собі в обійми, і така фатальна, що загибель надходить страшенно швидко слідом за щастям злуки. Ніде так, як тут, не заглибився Шекспір у подвійну суть любові, коли вона обхопить усього чоловіка й наділяє його радощами, що наповняють душу аж до оп’яніння, та погружае його в розпуку в хвилі розлуки коханків». І з інших поглядів важна ся трагедія: як документ англійського ренесансу, що корениться в глибокій старовині та живе соками гуманістичної доби, і як перший майстерний твір Шекспіра, яким завершено довгий розвій сеї літературної теми.   І.	ДЖЕРЕЛА ТРАГЕДІЇ   Найдрастичніший мотив нашої трагедії — за- життя сонного напою, що надає вид умерлого на якийсь час, з метою уникнути ненависного подружжя,— нале-     1	Q. Brandes, Wllliam Shakespeare, 1896, стор. 106—107.   146   жить до давніх і улюблених реквізитів повістярської техніки. У найстаршого з грецьких риторів-повістярів сірій- ця Ямбліха з II в. по Хріисті] у його повісті «BapoAoviaxa» («Вавілонська повість») знаходимо кілька разів ужитий мотив, що закохана пара уникає небезпеки, заживши раз затруєного меду, від якого вони сплять, мов мертві, то знов сонного порошку замість жаданої отрути1. Трохи пізніший повістяр, Ксенофонт із Ефеса, що, мабуть, у початку III віку по Хр[исті] написав свою «Ефеську повість про любов Габрокомеса і Антеї», обробив сей епізод детальніше. Антея, пошлюблена Габрокомесові, дісталася в неволю до Перілая, який, зворушений її красотою, хоче оженитися з нею. Вона випрошується на ЗО день, та, врешті, мусить стати до шлюбу, але, увійшовши до спальні, заживає порошок, якого достарчив їй уперед ефеський лікар, і падає, мов нежива. Перілай з великим жалем хоронить її в мурованім гробі. Тут вона будиться вночі, саме в пору, коли розбійники виламали двері й взялися грабувати трупи (E. R о h d e, ор. cit., 411). Незручною копією сього оповідання треба вважати епізод у іншого, значно пізнішого ритора, Харитона з Афродізіади, у його повісті «Пригоди Хайрея і Каллірої». Тут Хайрей із заздрості (безпідставної) копнув свою молоду жінку так, що вона впала, мов мертва; її поховано, уночі розбійники грабують гріб, вона прокидається, і її забирають та продають у неволю (E. R о h d e, ор. cit., 517). Як бачимо, фантазія тих письменників завмираючої Греції нездібна вже була огріти й виростити те щиро людське ядро, що лежало в основі сього епізоду.   Аж розбуджений у Італії гуманізм, що пробував нав’язати розвій там, де його перервала доба греко-римського упадку, підхопив і оцю тему й влив їй нові соки, розбудив її до нового життя. У другій половині XV в. обробив її уперве новеліст Мазуччіо*, якого збірка «II Novellino», зложена з 50 новел, вийшла в Неаполі 1476 р. і була потім багато разів передруковувана в XV і XVI в., цінена і люблена майже нарівні з Боккаччійовим «Декамероном»2. У Ма-     1 Erwin Rohde*, Der griechische Roman und seine Vor- laufer, zweite Auflage, Leipzig, crop. 395, 397.   * Для сього й дальших деталей див.: LudwigFrankel, Untersuchungen zur Entwickelungsgeschichte des Stoffes von Romeo und Julia. (Zeitschrift fflr vergleichende Literaturgeschichte von Koch und Geiger, Neue Folge, Bd. Ш, стор. 171—210).   147   зуччія тема ще мало розвита супроти Ксенофонта Ефеського: закохана пара живе в Сієні в міщанській сфері; щоб урятувати молоду від ненависного подружжя, монах завдає їй сонного напою; її ховають як мертву; справа кінчиться нещасливо для закоханих. Тільки у слідуючого автора бачимо сю саму тему вже значно розвиту. У р. 1524 була написана, а в 1530 р. уперше видана повість «Giulietta e Romeo», яку її автор Луїджі да Порто* назвав «історичною новелою». Хоча, без сумніву, автор опрацював свою новелу на основі Мазуччіо (Л. Френкель догадується навіть, ор. cit., 296, що да Порто для того не опублікував її за свого життя, бо Мазуччіо ще жив), то все-таки його переробка так сильно різниться від Мазуччійової, що той сам Френкель (ор. cit., 182, 196) уважає конечним прийняти якусь попередню, не звісну для нас переробку Мазуччійового оповідання, яку потім переповів да Порто. Сам да Порто подає, що чув се оповідання від якогось вояка Перегріна. Бачимо тут уперше не тільки імена Ромео й Джульетта, але й усе окружения таке, яке відтоді нерозривно зв’язалося з сими іменами. Молодята — діти ворожих сімей Монтеккі і Капулетті; річ діється в Вероні в магнатській сфері. Ромео, зразу закоханий у якійсь красуні, що не звертає на нього уваги, іде на бал у дім ворога, тут пізнає Джульетту і відразу палає до неї любов’ю. її кузен пізнає його на балу, шукає зачіпки з ним на вулиці; Ромео вбиває його й мусить утікати; за радою черця, щоб уникнути шлюбу з ненависним графом, Джульетта заживає сонний напій, її хоронять; Ромео, не повідомлений про підступ, убиває себе в її гробі, а вона гине при його трупі, по чім ворожі сім’ї поєднуються.   Да Портова новела здобула собі швидко значну популярність в Італії. Нещасливі коханці Ромео та Джульетта й ворожі сім’ї в Вероні Монтеккі й Капулетті зробились історичними фігурами й попали ще в XVI в. у історичні підручники та хроніки1, дарма, що історія знає про них щось зовсім інше; ще Данте в своїй поемі згадує про веронські роди Монтеккі й Капулетті як про приналежні оба до одної партії гібелінів*. Від да Порти взяв сю тему звісний новеліст XVI в. Банделло* і, додавши цілий ряд нових рис (постать Бенволія, що хоче улічити Ромео від любовних химер, постать мамки і згадку про драбину з вірьовок,     1 Прим., у тритомову історію Верони Джіролама далля Корте (G. dalla Corte «Istoria di Verona», Venetia, 1594, т. 1, стор. 589 і далі)   148   постать аптекаря і т. д.), «зв’язав її,— як каже один дослідник,— тісніше з реальним життям і надав їй виразний костюм свого часу» (F r a n k е 1, ор. cit. 183). На да Портовій новелі, та не без впливу й Банделло, основана драма Луїджі Грото* «Hadriana», видана в Вероні 1578 р. Грото був учений віршороб, а не поет; брак живого поетичного чуття він виявив уже тим, що переніс подію в зовсім нереальні, передримські часи.   Важніше для розвою нашої теми було розпросторення оповідання про нещастя закоханої пари у Франції. Ще 1550 р., отже, геть перед написанням новел Банделло, вийшла в Парижі книжка Адріана Севена «Le Philocope de Messire Jehan Boccace Florentin, contenant 1’histoire de Fleury et Blanchefleur, divisee en sept livres, traduite d’ita- lien en franfais», де-у вступі, як противенство до історії двох коханків, що через різні тяжкі пригоди доходять-таки до щасливого кінця, оповідано історію двох коханків, що гинуть марно. Севен, певно, не мав під руками тексту Луїджі да Порто, але можливо, що мав Мазуччія або якусь іншу незвісну нам переробку. Він переніс місце подій у якесь малозвісне містечко Куррон на Пелопоннесі; про ворожі сім’ї нема згадки; навпаки, молода пара виховується разом і кохається змалку, але що брат панночки противиться зв’язкові, то коханець убиває його, по чім дальша історія розвивається так, як у Мазуччія. У р. 1559 (шість літ по виданні другого тому Банделлових новел, де містилася й історія Ромео та Джульєтти) видав цю історію в французькім перекладі Боестюо (Boaistuau, «Histoi- res tragiques. Extraites des oeuvres italienes du Bandellau et mises en langue fran^aise»). Боестюо вірно держиться італійського оригіналу: його «Трагічні історії», яких видання по його смерті продовжував звісний нам уже Бельфоре*, важні як міст, по котрому оповідання про Ромео й Джульетту перейшло до Англії, де йому судилося найти найвищий поетичний вислів.   Тепер уже не підлягає ніякому сумнівові, що ані Шекс- пір, ані його безпосереднє джерело, Артур Брук, не черпали з італьянського тексту Банделло, лише з французького перекладу. Два роки по виданні того перекладу, бо вже 1561 р., вийшла друком у Лондоні Брукова поема (Arthur Brooke, «The Tragical History of Romeus and Juliet»). Уже сам титул показує на її зв’язок з «Histoires tragiques» Боестюо та Бельфоре. Брукова поема, хоч не-   149   високої стійності, свідчить про деякий талант; автор має жилку до реалістичного малювання деталей, додає мамці комізму, заставляє її брати гроші від Ромео, а потім хвалити Паріса; заставляє Ромео в келії о. Лаврентія качатися по землі й рвати на собі волосся при відомості про свою баніцію; ярко малює бідноту аптекаря, словом, додає чимало нових рис, які потім віднаходимо у Шекспіра. Менше важна для нас прозова переробка французького тексту новели, що ввійшла в склад збірки «Палата забав», виданої 1567 р. Томою Пентером (Т. Painter, «Palace of Pleasure», London, 1567, т. II, новела 25), а також затрачена англійська драма про Ромео й Джульетту, що була виставлювана вже коло р. 1580. Лишаючи набоці сю не звісну нам драму, треба сконстатувати, що Шекспір не користувався й Пентеровою прозою й що одиноким його джерелом була Брукова поема. А що зробив він з неї!   II.	ШЕКСПІРОВЕ ОБРОБЛЕННЯ   У р. 1597 вийшла в формі зшитка іп 4° на бібу- лястім папері, для вжитку театральних видців (вроді наших оперових текстів), без волі й відома автора й без подання його назви надрукована книжечка п[ід] заголовком] «An excellent conceited Tragedie of Romeo and Juliet. As it hath been often with great applause plaid publiquely by the right Honourable the L. of Hundson his Servants» (Прекрасно скомпонована трагедія про Ромео й Джульетту, відігравана часто і серед великих оплесків прилюдно слугами високоповажаного лорда Гандзона). Лорд Гандзон був королівським підкоморієм і вмер у липні 1596; його наслідник був іменований аж у цвітні 1597, так що аж до того часу трупа мусила називатися його «слугами». Та що титул сього першого друку нічого не згадує про пору першої вистави, але подає драму як «часто» відгравану й дуже улюблену, то сміло можна догадуватися, що вона була написана значно вчасніше перед 1596 роком. Як одиноку, хоч не дуже певну, опору для усталення докладнішої дати написання драми приймають критики слова мамки в акті І, сцені 3:   Я вам кажу, на Ланцюги їй буде   Штирнадцять років, далебі, що так!   Я добре знаю: одинадцятий   Пішов отеє, як трусу ми злякались.   150   Коли прийняти, що Шекспір натякав перед своєю публікою на факт загально їй відомий, на землетрясіння, якого злякались у Англії (Шекспірове джерело не знає нічого про се землетрясіння), то в такім разі ясно, що ся згадка відноситься до землетрясіння в Англії в р. 1590, а з сього виходило би, що ті слова могли бути уперше проголошені 1591 р. Деякі відгуки з нашої драми знаходяться також у поемі Даніеля «Плач Розамунди» (Complaint of Rosamond), друкованій 1592 р.1, а се також скріпляє думку, що перший нарис сеї трагедії постав 1591 р. Шекспірові було тоді 27 літ, він був уже дев’ять років жонатий і мав троє дітей — значить, пора сентиментального захвату і любовних молодечих пожеж для нього давно минула. Але в його душі жили могутні засоби сього вогню, і, взявши в свої руки давню «трагічну історію» закоханої пари, він зумів зробити з неї свій перший незрівнянний архітвір, вливаючи в стару, уже перед ним майстерно сформовану посудину огнистий напій свого генія. Рукою справжнього майстра драматичної штуки він поробив характерні переміни в плані свого взірця: акцію, яка у Брука тягнеться кілька місяців, скоротив на один тиждень (у неділю Ромео пізнає Джульетту на балі, у понеділок рано їх шлюб, пополудні убійство Тібальта, баніція Ромео, засватання Джульєтти за Паріса, в четвер рано Джульетту хоронять, а в суботу вночі катастрофа в гробниці); Джульетту, що у італьянців має 18 років, у Брука 16, він зробив 14-літньою, щоб тим яскравіше змалювати палку, пристрасну вдачу італьянки, що майже моментально перетворює невинне й непорочне дитя в дозрілу женщину, і ту елементарну, непоборну силу любові, яка відразу, від першого погляду обхоплює обоє коханків своїм фатальним полум’ям. Ані одної моральної тіні він не лишив на тих молодятах; коли у Брука Джульетта разом з мамкою по своїм шлюбі з Ромео сміється з недогадливої матері (поза її плечима), коли та потішає її надією на близький шлюб з Парісом, то Шекспір відкинув сю подробицю як не згідну з чистим і наскрізь щирим характером його героїні. Для противаги Ромео, що, опанований глибокою любов’ю, робиться лагідним, чоловіко- любним і майже розсудним (коли ходить про інших), Шекспір утворив прегарну фігуру Меркуція, жартливого скеп-     1 Sidney Lee, William Shakespeare, sein Leben und seine Werke, Leipzig, 1901, стор. 49.   151   тика з палкою душею, що вмовляє Бенволія не піддаватися поривам пристрасті і за хвилю сам піддається такому поривові і гине марно. Немногими, але влучними рисами схарактеризував автор також старого Капулетті, вдачею добродушного міщанина, якому любіше сидіти при столі або вештатися в кухні, ніж хапатися за заржавілу зброю, при тім чоловіка обмеженого, самолюбного й брутального, невважаючи на зверхню огладу. Поглиблення та оживлення всіх тих фігур і їх майстерне визискання для будови цілості — се заслуга Шекспіра.   Але се лише половина того, чим він зумів підняти свій твір на недосяжну висоту загальнолюдської, типової любовної трагедії. Головна принада її — той чар молодості і свіжості, те поетичне сяєво, яким облискані всі фігури, та простота і сила чуття, яка надає тій індивідуальній і припадковими явищами обставленій любовній історії вищу силу й «правдивість тисячів любовних історій». Не відразу вдалось Шекелі рові надати своєму творові сей поетичний блиск; треба було довгих літ праці, шліфування, треба було й самому не одно пережити та переболіти. Припадок, що достарчив нам загалом дуже скупо звісток про Шекспірове життя, а ще менше про розвій його поетичної творчості, в сьому разі був щедріший. Трагедія про Ромео і Джульетту була за життя автора друкована чотири рази, усе в формі згаданих уже дешевих зшитків, і тільки раз з названиям авторового ім’я. Отже, здавна звернено увагу на те, що перше видання з р. 1597 значно коротше супроти пізніших. Можна було догадуватися, що се незаконне, грибівницьке видання не повне головне тому, бо доконане з неповного тексту, прикроєного на потреби сцени1. Але     1 Треба знати, що в ту пору кожний поодинокий театр беріг і держав у секреті свій репертуар далеко більше, ніж тепер. Автор, що написав драму для якогось одного театру і одержав за неї гонорар, не мав права ані виставляти її, ані продавати іншому театрові. Отим-то кожний театр старався мати is свого поета, що фабрикував нові або перероблював чужі штуки для потреб своєї сцени. Тільки спекулянти-книгарі в разі зацікавлення публіки якоюсь драмою бралися на способи: купували від поодиноких авторів копії їх ролей і з них складали цілість, або крадькома давали переписувати театральний рукопис драми, або, вкінці, наймали стенографів, щоб ті в часі вистави записували цілу драму, і узисканий таким робом текст друкували без волі й відома авторів. Драми не підпадали тоді під поняття літератури, то й процесів за нарушения літературної власності такі спекулянти не потребували боятися. Із Шекспірових драм видано таким робом за його життя 16, а з тих   152   титул другого видання, що вийшло 1599 р., також без уповноваження і підпису автора, але зроблене значно старанніше, дає в тім згляді недвозначну вказівку. Читаємо там, що трагедія друкується тут «наново поправлена, розширена і подоповнювана». Сю вказівку не можна розуміти так, буцімто сам видавець, маючи змогу порівняти общипаний текст першого видання з авторовим оригіналом, подоповнював пропуски, пороблені в друку без авторового відома; навпаки, маємо тут діло зі справжньою авторською переробкою, що сягає досить глибоко в суть майже кожної ролі, торкається мови, версифікації й показує далеко вищий ступінь дозрілості й майстерства, ніж перший нарис. Дуже наглядно показав се Брандес, вияснюючи на основі детального порівняння обох текстів, що «маємо тут перед собою Шекспіра на двох різних ступенях його розвою. Поперед усього в другому виданні розвито ширше все, що було тільки натякнене в першому. Пододавано живописні сцени й репліки, що творять тло і рами події. Вуличну бійку на початку драми змальовано ширше, додано сцену з музиками; мамка зробилася більше балакучою й комічнішою, Меркуціїв дотеп збагатився кількома вельми характерними зворотами (у тім числі й характеристикою цариці Меб.— І. Фр.)\ старий Капулетті набрав живішого виразу; але особливо роль о. Лаврентія виросла майже вдвоє супроти первісного об’єму. В тих розширеннях ми бачимо більшу дбалість Шекспірову — приготувати й наперед заповідати те, що має статися. Та, що найголовніше, фігури обох молодят у тій переробці вийшли поважніші, а через те й кращі» (В г a n d es, ор,. cit., 102—103). Певна річ, і сей чудовий твір має свої хиби. До найважніших треба зачислити ті, які лежали в самій основі історії і якіШекс- пір перейняв із свого джерела, отже, поперед усього припадкові сть самої катастрофи. Не загайся брат Іван у шпиталі, або передай отець Лаврентій лист до Ромео через Балтазара, або прибудь о. Лаврентій до гробниці кількома хвилями вчасніше, то й цілого нещастя не було би, Ромео й Джульетта лишились би живі й могли б жити щасливо. Та й взагалі весь спосіб рятунку для Джульєтти при по-   дві мали перед р. 1616 по п’ять видань, три — по чотири видання, дві — по три видання, чотири — по два, а п’ять — по одному. Ще й по Шекспіровій смерті, перед р. 1623 (рік збірного видання всіх його творів), вийшло по одному виданню чотирьох його поодиноких драм, див.: S. L e e, ор. cit., 284—285.   153   мочі сонного напою, поданий о. Лаврентієм, з погляду розумного чоловіка не тільки дивоглядний, але просто нерозумний (В r and es, ор. cit., 106). Певна річ, на Шекспіра не паде тут ніяка вина; сей спосіб розв’язки драми він узяв зі свого джерела І задержав його, силкуючись тільки засобами своєї геніальної психології мотивувати поодинокі деталі, підперти старосвітську будову.   До хиб трагедії зі стилістичного погляду належать деякі силувані дотепи та риторичні звороти, де дійові особи ні сіло, ні впало пускаються на гру слів, любуються риторичними антитезами. Ітак, прим., Ромео в першій сцені першого акту обертається до любові з ось якими каламбурами:   Так ну ж, любезна   Ненависть! Ненависне кохання!   Ти все, уперше створене з нічого!   Тяжка пустото, важная марнице!   Безобразний хаосе форм прекрасних!   Ти з олова перце, блискучий диме.   Холодний жаре, хвореє здоров’я,   Безсонний сне, єство, що не існує.   Такі ніби дотепи, з-італійська concetti1, були тоді в моді в Англії, належали до салонового тону так само, як і в Франції, де ще в XVII в. проти них воювався Мольєр у своїй комедії «Precieuses ridicules». У Шекспіровій трагедії заражені сею модою не тільки Ромео, Меркуціо (дивись його характеристику ТІбальта в акті III, сцені 4), але навіть Джульетта, коли в акті IV, сцені 2, в дуже важкій для неї хвилі, пускається на такі еківоки про свого мужа:   О, серце гадини, заховане в квітках!   О, дивная красо, вертепе крокодила!   Уквітчаний тиран, ангеловидний демон!   І так далі, цілих 12 рядків! Як помалу вироблявся поетичний смак у Шекспіра, видно з того, що і в другому, переробленому виданні його трагедії оці ненатуральні кончетті не тільки не повикидувано, але, навпаки, пододавано ще й нових. «Може, вони тоді вважалися й страх дотепними,— каже з їх приводу Фішер2,— але для нас вони — хоч святих із хати виноси». Для дослідника вони важні як докази, що «Ромео та Джульетта» належить до молодечих творів     1	Каламбури (італ.).— Ред.     2	Т h. Vischer, Vorlesungen uber Shakespeare, т. I, 190J-   154   Шекспірових, коли він підлягав італійському смакові і творив в дусі романського стилю; пізніше він виріс із сього.   Ще одна фігура сеї трагедії варта спеціальної згадки як доказ геніальності і високої культурності молодого ще тоді автора. Се «святий чоловік», монах о. Лаврентій. Не забуваймо, що автор був протестант і писав у пору релігійних війн, які палахкотіли скрізь по Європі! Не забуваймо, що в своєму джерелі, в поемі Брука, він мав виразну увагу, що цілій катастрофі Ромео й Джульетта винен був дух католицького фанатизму і спеціально католицькі монахи. Як легко було менше талановитому драматикові піти за сею вказівкою і за духом часу і зробити з трагедії якусь чорну інтригу попівства! Та Шекспір не пішов за сим слідом і нарисував фігуру о. Лаврентія зовсім у іншім дусі. Се чоловік наскрізь чесний і «святий» у житті, хоча зовсім не католицький святець. Загалом католицизм, протестантизм, догма не грають у нього ніякої ролі. Се філософ-натураліст з поглядами Джордано Бруно, тільки без його пристрасті. Добро й зло для нього не є ніякі вічні категорії; се суб’єктивні людські погляди. Що сьогодні добре, може бути завтра зле і при певнім способі ужиття одно з них переходить у друге; природа не дбає про ті людські припадкові мірки. Отим-то й сам о. Лаврентій глядить на людські діла й пристрасті з вищого, філософічного становищй. Він остерігає перед усяким надміром і поспіхом, як дійсний старець, але з конфлікту палких пристрастей показує вихід такий наївний, як дитина. Загалом практичне життя, рішучість у діланні, певність себе в тяжкій хвилі не належать до його сильних сторін, пор. його перестрах у сцені в гробниці і нерозум, з яким він лишає Джульетту серед трупів. Утворення і консеквентне переведення сеї фігури — се один з найкращих доказів Шекспірового генія.   Минаючі деякі відступлення від англійського тексту, зазначені нами в нотах*, мусимо Кулішів переклад сеї трагедії признати незвичайно вдатним і гарним. Зазначимо тут факт, що в часі свого побуту у Львові 1881 р., розпочинаючи друк перекладеного Шекспіра, Куліш зразу поклав був на першому місці «Ромео та Джульетту» і вже надрукував два чи три аркуші сеї трагедії, та чомусь потім змінив свій план і велів знищити надруковані аркуші, а натомість дав до друку «Отелло».   ПЕРЕДМОВА   [до видання: Вільям Шекелір. Багацько галасу знічев’я.   Переклад П. О. Куліша...   Львів, 19011   І.	ЧАС НАПИСАННЯ ДРАМИ   Під днем 4 серпня 1600 р. вписано в лондонськім книгарськім реєстрі видання книжки п[ід] заголовком] «Much Adoe about Nothing. Asit hath been sandrie times publikely acted by the Right honourable the Lord Chamber- laine hisServants. Written by WilliamShakespeare» («Багато галасу ні за ідо. Твір кілька разів публічно виставлюваний трупою високоповажаного лорда підкоморія. Написаний ВільямомШекспіром»). Значить, у тім часі твір був загально- звісний і мусив бути написаний значно вчасніше, десь 1599 року. Деякі критики бачать потвердження сеї дати в деяких репліках у першій сцені комедії. Ітак, Леонато говорить про свіжий похід князя Педро: «Побіда подвійна, коли переможець приводить додому повні ряди своїх вояків», а Беатріче згадує жартливо про стухлий провіант — один і другий натяк добре надаються до Ессексового* походу в Ірландію весною 1599 р.1 Менше вдатною видається думка тих, що означують дату написання сеї комедії перед р. 1598, ідентифікуючи її з твором, про який у 1598 р. згадує Френсіс Мірс і якому в своїй книжці «Palladis Та- mia», виданій того ж року, дає титул «Loves Labour won» («Успішний любовий труд»)2. Твору Шекспірового з таким титулом ми не знаємо, а Мірсові слова про нього не дають певної підстави до його потожсамлення з яким-будь звісним нам твором; тільки з огляду на час і на драматичну техніку більш відповідно буде разом з Брандесом бачити в тім творі вчаснішу комедію «Кінець діло хвалить» (G. В г а п- d e s, ор. cit., 65).     1 Brandes, William Shakespeare, 297.   * Shakespeares Dramatische Werke, ubers[etzt| von A. W.Schlegel und L. Tieck, herausg[egeben] von A. Brandl. VIII. 215.   159   Се мусив бути щасливий час у Шекспіровім житті, час, коли його геній широко розпускав крила, а його світогляд був іще ясний, погідний, коли навіть горе відскакувало, мов м’яч, від еластичної поверхні його душі, не ранячи її глибоко. Се видно на нашій комедії дуже добре. Такий справді трагічний конфлікт, як у її 4-м акті, минає тут зовсім без трагічних наслідків і по короткій пертурбації розпливається, мов хмара, показується «нічим». А головно видно се на тих фігурах, що були наскрізь оригінальним твором самого ШекспІра і являються коли не формальними героями, то все-таки дійсними центральними фігурами комедії, на Беатріче й Бенедикті. Тільки незламана життєва сила, дозріла певність себе і віра в життя І його радощі могла сплодити ті блискучі, веселі, а при тім наскрізь чесні і щирі натури. Особливо ж Беатріче являється правдивою перлою сього твору і одною з найкращих жіночих креацій Шекспіра. В ній бачимо духовний портрет англійської дами з вищої аристократії єлизаветинського часу. «Ті дами,— каже про них Брандес,— посідали широке знання; вони виховувались так само, як мужчини, говорили плавно по-італійськи, по-французьки і по-іспанськи, нерідко розуміли латинську й грецьку мову. Леді Пемброк, мати Шекспірового протектора, вважалася найбільше розвиненою жінкою того часу і була славною як письменниця, а також як покровителька письменників. І ті жінки не мали в собі нічого педантичного задля свого знання, нічого силуваного в своїм вислові, були природні, багаті на дотеп так само, як на знання, свобідні в жарті, а не раз і в поведінці» (G. В г a n d e s, ор. cit., 299). Власне в часі між роками 1598—1600 малює нам Шекспір у цілім ряді творів кілька типів такої жінки (Порція в «Венецькім купці», Беатріче в «Багато галасу ні за що», Розалінда в «Як вам подобається»), Веселість і життєва радість, інтелігенція й енергія, чесність і доброта —все в них мішається в дивно гармонійну цілість; а при тім кожна з них не повторення, не копія попередньої, а наділена власною індивідуальністю, мальована справді соп amore1, немов живцем вихоплена з живої дійсності. Се найкращий доказ, що Шекспір у ту пору мусив пізнати таких жінок, обертатися в їх товаристві, любити їх,— бо ж, пізнавши таку людину, неможливо не любити її.     1 3 любов’ю (італ.).— Ред.   157   І ще одна група фігур в оцій комедії, також власний, нівідки не позичений витвір Шекспірової фантазії, свідчить про радісний, погідний настрій його духу в пору творення сеї п’єси. Се придуркуваті отамани Кислиця і Дерен та їх міська сторожа, що в комедії грає роль «ока закону». Нема ані крихітки злосливості в малюванні тих фігур, тільки сам золотий, як сонце, ясний гумор. Усі ті дураки — чесні люди, щирі й добродушні; вони роблять добро, самі того не знаючи гаразд, а коли наслідки їх доброго вчинку приходять запізно, хоч могли запобігти нещастю, то й тут автор дуже мудро розділив вину між їх дурноту і Леонатову нетерплячку, що не вмів вислухати їх гаразд (дія III, сцена 5). Догадуються, щоШекспір змалював тут живцем поліціантів свого рідного містечка Стратфорда, з якими замолоду й сам не раз мусив мати діло. Та певне те, що й по інших англійських містах того часу полі- ційні зарядження були не много мудріші. Перший міністр Єлизавети лорд Борлей (Burleigh) писав 1586 р. до королеви, що, проїздячи по краю, стрічав при брамі кожного містечка 10—12 людей, що стояли на чатах, узброєні довгими костурами. На його питання, чого їм треба, відповідали йому, що вони — міська сторожа і чатують на трьох молодих злочинців, яких їм велено зловити. «А по чім же ви пізнаєте їх?» — питав міністр.— «Та в одного з них маєбути кривий ніс».— «Ну, а більше знаків не маєте?» — «Ні». І при тім, додає Борлей, вони стояли всі вкупі, усіх на видоці, так що всякий підозрений злочинець міг любісінько оминути їх (G. В г a n d e s, ор. cit., 304).   II.	ДЖЕРЕЛА КОМЕДІЇ   Зазначивши вище, що Беатріче й Бенедикт» Дерен і Кислиця зі сторожами — власні витвори Шекелі* рової фантазії, ми вже потроху порушили питання про джерела сеї комедії. Зі сказаного виходить, що джерел прийдеться дошукувати, властиво, тільки для тої часті комедії, яка обертається довкола осіб Гери, Клавдія та дон Жуана. Тут Шекспір, як і в многих інших разах, не робив собі багато клопоту і взяв першу-ліпшу італь- янську новелу, яка йому попала під руки. У італійського новеліста Матео Банделло (род. 1485, ум. 1561)* в першій книзі його новел (видані в чотирьох томах уперве 1554— 1573) знаходиться оповідання про Тімбреа з Кордови, який   158   через посередника старається о руку дочки Леоната в Мес- сіні. Джірондо, що залицявся до тої самої панни, але дістав від неї коша, очернює її перед Тімбреом і,змовившися з одною служницею, перебраною в сукню панни, ніччю по драбині влазить до її вікна і відіграє перед очима Тім- бреа таку саму комедію, як Боракіо з Маргаритою. Наслідком сього Тімбрео зриває свої заручини з панною, ся мліє, і її виносять мов неживу. Але вся Мессіна, знаючи Ті чесність, стає в Ті обороні, в кінці й сам обмовник, чуючи про Ті смерть, кається й признається Тімбреові, і все кінчається щасливо. Сю новелу переклав на французьке звісний нам уже Бельфоре, із якого «Трагічних історій» (Belle- ! о r e s t, Histoires tragiques, 1569) Шекспір узяв пізніше основу свого Гамлета. Сею новелою покористувався також Аріосто* в своїм безсмертнім «Божевільнім Орланді» (пісня V), який 1591 р. вийшов уже в англійськім перекладі. Тут одурений кавалер називається Аріоданте, а очернена панна — Джіневра. Подія змальована тут далеко не так примітивно, як у Банделло. Князь Полінессо віддавна тішиться ласкою панночки, прислужниці у королівни Джіневри, але хоче добитися при її помочі руки самої королівни. Коли се на королівський двір прибуває молодий рицар Аріоданте, в якому Джіневра швидко й закохалася і який також полюбив її. Довідавшися про се, Полінессо велить своїй любці передягтись за королівну і прийняти його вночі в королівниній спальні, а Аріодантові представляє, що королівна любить його і приймає його вночі — і велить йому підгледіти здалека їх сходини. Аріоданте зві- рюється з тим своєму брату, хороброму Лурканові. Оба вони, сховані за муром, бачать уночі любовну сцену між Полінессом і його любкою, перебраною за Джіневру. Аріоданте хоче на місці вбити себе; Луркан зупиняє його. Нещасливий рицар не хоче більше бачити буцімто невірної Джіневри і тайком від’їжджає зо двора, а по кількох днях до Джіневри приходить жебрак з вісткою, що на його очах молодий рицар утопився в морі і велів йому переказати їй, що гине добровільно через те, «що бачив забагато». Джіневра в розпуці відсеї вісті, не розуміючи, що се значить; усі жалують Аріоданте, та Луркан, почувши про братову смерть, прилюдно, перед цілим двором оскаржує Джіневру. Батько не вірить киненій на його дочку злій славі, але проте заявляє, що відповідно до закону, який карає смертю всякий перелюб, вона буде покарана смертю,   159   коли до місяця не викажеться її невинність. Рівночасно заряджує слідство, велить переслухувати службу. Боячись сього, панночка, що була несвідомою причиною всього лиха, тікає до Полінесса і остерігає його. Сей обіцює їй захист у своїм замку і велить двом слугам завести її туди, та тайком дає їм наказ забити її в лісі. Вони вже лагодяться сповнити сей наказ, але, проїздячи туди, рицар Рінальдо чує жалібний жіночий крик, увільнює панну, довідується від неї всеї правди і їде на двір. Там тим часом появився якийсь незнайомий рицар, що став у обороні Джіневриної честі і власне на забій б’ється з Лурканом, що обстоює за її виною. Рінальдо просить короля спинити поєдинок, відсло- нює прилюдно Полінессову підлоту, визиває його і вбиває в поєдинку. Тоді незнайомий рицар відслонює своє лице, і в нім пізнають Аріоданте, який, хоч переконаний про вину Джіневри, не завагався стати за неї до бою проти рідного брата. Тяжко покривджені і випробувані коханці доходять до щасливої мети. Як бачимо, із примітивного і на маловаженні жіночої душі основаного Банделлового оповідання зробив Аріосто високопоетичну і драматичну перлину, у всьому відповідну рицарським чи, радше, гуманістичним поглядам на жіночу честь і рицарський обов’язок.   Ся Аріостова версія історії про Джіневру та Аріоданте була ще геть перед доконанням англійського перекладу Аріо- стової поеми перероблена на англійську драму, яка 1582 р. в запустах була виставлена перед королевою Єлизаветою. Ся стара англійська драма не дійшла до нашого часу, та вже з нарису змісту Аріостового оповідання всякий може бачити, що Шекспір не користувався нею, ані Аріостовою поемою при компонуванні сеї комедії1. Чи він не знав ще тоді тих творів, чи мав які інші причини лишити їх набоці, досить, що взяв ту версію оповідання, яку, за Банделло, дав йому Бельфоре, мало звертаючи уваги на непридатність сеї версії до глибшого драматичного трактування. Його, очевидно, манила інша часть, та, яку до новелістичної канви він бажав додати з власної душі.     1 В тім дусі треба спростувати твердження Брандеса (ор. cit, 297 — [29)8), Брандля (Shakespeare, 125) і С. Лі («William Shake - speare», 193), які, очевидно, не заглянувши до Аріостової поеми, стоять на тім, що серйозна часть нашої комедії — правдоподібно, переробка старшої драми про Джіневру або бодай основана на Аріостових мотивах.   160   III.	БУДОВА КОМЕДІЇ   «Багато галасу ні за що» складається з двох історій, майстерно сплетених із собою в одну цілість, але далеко не однакових з погляду на драматичний інтерес і артистичне викінчення. Одна історія — се та «весела війна» між Беатріче й Бенедиктом, війна, що комплікується невинною інтригою, яка з противників робить їх закоханими одно в одно, випробовує їх любов і їх характери в тяжкій пригоді, що постигає іншу пару, і доводить їх до шлюбного коверця. Ся історія — проста і невигадлива, але в Ті героях Шекспір показав своє велике майстерство, особливо в типі Беатріче. Ся історія хоч трактована автором як другорядний епізод, проте творить головну сценічну вартість комедії й досі.   Друга історія, взята Шекспіром із новели Банделло — Бельфоре, далеко не дорівнює вартістю тій першій, а декуди, особливо в IV і початку V дії, мало-мало не доходить до того, щоб замість симпатії до головних героїв збудити в нас обридження до них. Шекспір узяв грубувате оповідання італійця cum beneficio inventarii1, а коли й поробив у ньому деякі зміни, то зовсім не на користь правдоподібності або сценічності. Ітак, замість супірника, що, відіпхнений панною, очернює її перед щасливішим супір- ником, Шекспір чинить усю інтригу ділом дон Жуана, князівського брата, який заварює всю кашу зовсім без причини, з одинокої вродженої злоби й ненависті, при помочі так само злобного і зіпсованого слуги. Само переведення інтриги (підглядання нічного милування Боракія й Маргарита) настільки наївне й недотепне, що Шекспір, хоч з геніальним недбальством узяв його від новеліста, таки не відважився показати його на сцені; адже ж що простішого й натуральнішого над припущення, що Клав- діо, коли б у нього була тільки крихітка глузду, був би кинувся на закохану пару і відкрив ошуканствої Шекспір згадує, що Клавдіо, підгледівши ту сцену, пішов лютий; але глядач мусить сказати собі, що коли він бачив таку сцену і зараз же не дійшов правди, то він бездонно глупий. Та ще більше, його постанова осоромити Геру в церкві перед шлюбом показує в нім чоловіка без серця. На тім самім ступені інтелігенції й етики поставлений також дон Педро, а поводження їх обох з Леонатом по страшній     1 Поклав його в основу (лат.). — Ред.   сцені в церкві і по смерті Гери (яка для них була дійсною смертю) показує крайню легкодушність і плиткість чуття у обох тих панів.   Так само й розв’язка інтриги при помочі простакуватого сторожа і тумануватого Кислиці, незважаючи на інтересні характеристики сих людей, не може вважатися щасливою. Можна сказати, що навіть супроти італійського новеліста Шекспір попсував історію, бо замість внутрішнього процесу жалю і розкаяння у клеветника впровадив просте deus ех machina1. Боракіо, не знати пощо, серед ночі на вулиці, навіть під дощем, признається, зовсім не прошений, Кон- радові до свого злочину; сторожі якимсь дивним робом підслухують його; в хвилі арештування ані Боракіо, ані Конрад (дворянин, отже, при шпазі, як, певно, й Боракіо) не пробують ані боронитися, ані втікати; зате втікає, не знати чого і пощо, дон Жуан. Одним словом, Шекспір зовсім не завдав собі праці, щоб сю часть своєї комедії зробити справді драматичною, забавною чи хоч би психологічно правдоподібною. Навіть сцена в церкві, одинока справді драматична сцена в тій історії, не лишає в нас сильного і суцільного враження, а сцена визову Клавдія Леонатом і Антоніем (акт V, сцена 1), спочатку серйозно драматична, кінчиться якоюсь нездецидованою мішаниною пафосу й мимовільного комізму. Вкінці, і поєднання чистої та симпатичної Гери з Клавдієм, що протягом попередніх актів здужав у повій показати свою глупоту та безхарактерність, не може в нашій душі лишити того чуття вдоволення, яке звичайно лишають навіть найтрагічніші Шекспірові драми. Тема, взята живцем із оповідання, основаного на грубих і на півварварських відносинах, оперлася навіть руці великого генія; її згармонізування на тлі гуманізму далеко краще удалось Аріостові.   І формально відрізняються від себе обі складові часті комедії: ролі Леоната, князя, Клавдія і Гери списані переважно віршами; ролі Беатріче, Бенедикта, слуг і по- ліцайників — прозою. Власне ті прозові часті, повні дотепів, натяків, гри слів та всяких стилістичних qui pro quo2, представляють, як загалом Шекспірова проза, великі труднощі для перекладача.     1	Бог з машини, тобто штучне втручання третьої сили, що розв’язує інтригу (лат.).— Ред.     2	Непорозумінь (лат.).— Ред.   162   ПЕРЕДМОВА   [до видання: Вільям Шекелір. Антоній 1 Клеопатра.   Переклад П. О. Куліша...   Львів, 1901]   1.	ГЕРОЇНЯ ДРАМИ   Англійський критик Артур Саймонс кінчить свою розвідку про Шекспірову драму ось якими словами: «По моїй думці, «Антоній і Клеопатра» — се найчудовіша з Шекспірових драм, а то головно тим, що Клеопатра найчудовіша з Шекспірових жінок; і не тільки з Шекспірових, але, може, загалом найчудовіша жінка»1. Не потребуємо вповні згоджуватися з сим узагальненням, але зрозуміти його можемо легко. Коли в інших своїх великих трагедіях Шекспір малював поперед усього душу мужчин (Отелло, Лір, Гамлет, Брут, Макбет і т. ін.), тут на першім плані стоїть жінка. Та й яка жінка! Шекспір і перед тим малював жінок, але всі ті малюнки, хоч довершені рукою незрівнянного майстра, були обмежені, немов профілі, показували нам якусь одну пристрасть, одну прикмету жіночрго характеру і в різних ситуаціях, показували жінок однопільних у доброму чи злому, жінок, так сказати, бачених і об- сервованих оком мужчини, збоку. В Клеопатрі дав нам Шекспір малюнок жінки з безмірно скомплікованою психікою, показав її в найрізніших моментах, навіть у най- інтимніших, у повнім психологічнім негліже. При тім Клеопатра не молода, наївна дівчина, як Джульетта, що безоглядно віддається одному своєму чуттю, не ангельська, строга невинність, як Корделія, не Фурія в жіночій подобі, як леді Макбет, не безсердечна злочинниця, як Гоне- ріль, не гіпокритка, як Гамлетова мати, не вірна і при тім геройська жона, як Порція, ані не чула та лагідна, як Дездемона. В ній зміціані всі елементи жіночої вдачі в дивну, оригінальну цілість. Легкомисна і малодушна або й     1 Brandes. William Shakespeare, 668.   163   зовсім глупа в ділах, до яких треба мужчини, вона'виявляе безмірне душевне багатство, різнородність і попросту геніальність у ділах чисто жіночих, навіть у тій спеціальній «жіночій логіці», що в очах мужчини являється повною нелогічністю, а для жінки така натуральна, як намисто, зложене з блискучих перлин, насиляних на коніпну нитку. Щоб змалювати таку жінку у весь ріст і не випасти ніде з ролі, не попасти в пересаду, в карикатуру, змалювати її правдивою, а при тім з любов’ю, без песимізму, здобути і вдержати для неї нашу симпатію і навіть подив, не замазуючи при тім її хиб і її повної неморальності, на се треба було незвичайної геніальності, се могло вдатися тільки одному Шекспірові, та й йому тільки раз, у виїмково щасливій хвилі.   Можна би сказати, що Шекспір знайшов сей характер і все потрібне для його характеристики вже готове у Плутарха*. Та се зовсім не так. Досить буде прочитати ноти, додані мною до тексту драми, щоб переконатися, що власне для характеристики Клеопатри Шекспір взяв із Плутарха далеко менше, ніж для характеристики інших осіб, а те, що взяв, переробив у дусі, зовсім відміннім від того, яким надихане Плутархове оповідання. Шекспірова Клеопатра зовсім не та бездушна кокетка і куртизанка, якою зробив її Плутарх; Шекспірове представлення додало їй грації, ніжності, благородства і щирості, та при тім витінювало і психологічно поглибило її хиткість, мотивуючи її не низькими, підлими забаганками, не бажанням зради, а жіночою слабістю, тим, що сама вона в найтрагічнішій хвилі свого життя, над теплим ще трупом Антонія характеризує чудово простими і сильними словами:   Не більше я як женщина, і правлять   Такі дрібні, мізерні страсті мною,   Як і дівчам тим, що корови доїть   І робить послідуще діло в хаті.   - Та Шекспір не вдоволився в драмі змалюванням сеї незрівнянної з артистичного погляду фігури. Він змалював ЇЇ на широкім тлі боротьби двох світів: римського заходу з пргреченим сходом, на тлі величезної історичної катастрофи, упадку римського республіканства і першого тріумфу цезаризму.   Правда, римська республіканська форма згибла вже перед початком драми, разом зо смертю Кассія* і Брута*;   164   в драмі не чуемо ані разу навіть слова «республіка». Але відгуки республіканського духу живуть іще в таких фігурах, як Енобарб, як Секст Помпей*, як Ерос і Скар* — цезаризм потоплюе, нівечить, деморалузіє їх. Розкішний, розпущений і збабілий орієнт розточує ту римську силу, римську чесноту і характерність. Клеопатра проти власної волі фатальним способом доводить до погибелі Антонія і являється наймогутнішою союзницею свого ворога Окта- вія Цезаря — в тім лежить глибокий трагізм її появи і її любові, чудово відчутий і змальований Шекспіром Вона, «гадючка з-над старого Нілу», невинна тому, що її пестощі являються отруйними вкушениями для римлянина. Вона поступає так, як велить їй вроджена вдача. А що вона при тім не безхарактерна, не труслива, не підла, се показує її кінець, показує четвертий і п’ятий акт драми.   II.	БУДОВА ДРАМИ   Відповідно до сеї центральної постаті змальовані й інші і збудовано цілу драму; для відповідного відтінення Клеопатри поробив Шекспір більше або менше значні зміни в тім фактичнім матеріалі, який знайшов у Плутарха. Військові подвиги Антонія (війна в Арменії і Партії) пропущено, а висунено на перший план його відносини до трьох жінок — Фульвії, Октавії і Клеопатри. Характер Антонія змальовано сильно, в великім стилі, але все-таки менше героїчно, ніж у Плутарха. Є щось нерівне, непостійне в його характері — пориви героїзму і благородства чергуються з хвилями занепаду та нерозуму; його поводження в часі битви під Акціумом — се верх нерозуму і безтямності. Тільки упадок розбуджує в нім героя, та й тут він, тіснозорий і легкодушний, доходить до наївності, визи- ваючи Цезаря на поєдинок, як дитина тішиться першою дрібного побідою, а потім відразу падає духом. Супроти Клеопатри він чує себе безсильним, але разом з тим, звичаєм слабохарактерних людей, від любовної ніжності швидко перескакує до неоправданих підозрінь, докорів, навіть до грубостей, навіть до того, що піднімає руку на неї.   Коли Антоній — римлянин, уже до половини надгризений впливами того морального упадку, що розвалив Римську республіку, то його бойовий товариш Енобарб являється немов уособленням усіх кращих прикмет рим-   165   лянина старої дати. Хоробрий рубака, щирий, правдомовний і гордий на свої заслуги та на свою внутрішню вартість, він при тім не позбавлений ніжного чуття, любить забавитися і вміє в противнику пошанувати мужність та одвертість. Але вплив орієнту підточує й сю, бачилось би, спижеву натуру. Його етичні принципи, що були в ньому не вирозумувані, але неначе другою натурою, захиталися. Від критики поступування свого імператора він звільна доходить до невдоволення, до жалю на його помилки, до обурення і, врешті, до явної зради. Але тут наступає оборот: чесна натура бере перевагу, і він, однопільна душа, не може стерпіти внутрішнього розладу і гине від нього — не самовбійством, а просто, здається, розривом серця. Енобарб — се друга чудова креація ІІІекспірова в оцій драмі. Для фігури Антонія Плутарх дав йому аж забагато матеріалу, так що Шекспір проявив своє майстерство хіба в доборі і перетопленні фактів. Для фігури Енобарба Плутарх, крім кількох згадок, не дав нічогісінько — се вповні дитя Шекспірової музи, і, можна сказати, улюблене дитяі і Інші особи драми—другорядні, епізодичні, хоч, звісно, всі вони виявляють руку великого майстра. Варто тут особливо підкреслити зміни, які поробив Шекспір у фігурі Октавії, що у Плутарха являється коли не кращою від Клеопатри, то, в усякім разі, молодшою, вірною Антонієві до крайньої крайності, при тім розумною, діяльною на його користь, одним словом, ідеальною жінкою з римського погляду, так що Клеопатра аж до катастрофи коло Акціу- ма не перестає боятися її суперництва в серці Антонія. Шекспір дуже сильно зменшив її роль, промовчав, що вона мала з Антонієм двоє дітей, промовчав доконане її старанням друге помирення Антонія з Октавієм у Таренті, її пізнішу подорож на Схід, зневагу, причинену їй Антонієм у Римі, де її Антонієві слуги викинули з Антонієвого дому, і зробив із неї малозначну фігуру, над якою кепкує Антоніїв посланець Алексас перед Клеопатрою.   Характеристика Октавія Цезаря, малого чоловіка з хитрим умом і холодним темпераментом, що завдяки своїй обережності і дипломатичній проворності загарбує остаточно спадок по таких велетнях, як Юлій Цезар і Антоній, зазначена була вже в драмі «Юлій Цезар» і тут проведена далі консеквентно. Його поступування рівне, умірковане, обережне, без екстраваганцій та без іскри геніальності. Одинока жива струна, яка в нашій драмі задзвеніла в його   160   серці,— любов до сестри Октаві!, І та з часом перековується на політичну монету. Як правдивий політик він усюди шукає тільки користі, важить шанси, визискує обставини, не зупиняючися ні спорідненням, ні жодними іншими чуттями. Щонайбільше по доконаній катастрофі він рад би якнайбільшу часть вини скинути з себе на того, що потерпів і погиб.   Маленька, але майстерно оброблена в драмі роль Ле- піда, того, як сказано в «Юлії Цезарі», «осла, обтяженого королівським скарбом»; Шекспір не вважав навіть потрібним показувати нам, як із того добродушного осла знято скарби, а його самого нагнато гризти осот.   Жодна інша Шекспірова, та й загалом жодна інша, драма не обіймає такого широкого терену, як «Антоній і Клеопатра». Рим, Мізенум*, Александрія, Афіни, Сірія — ціла східна половина Середземного моря і суміжних з ним країв — оце сцена сеї колосальної драми. Відповідно до сього й будова її вийшла не така одноцільна і щільно спаєна, як у інших трагедіях, де дія розвивається в рамах одної сім’ї, одного краю, як ось у «Отелло», «Гамлеті», «Макбеті» або «Лірі». Се й природно. Не фамілійна катастрофа, а катастрофа цілого світу, цілого державного устрою, цілої цивілізації була темою сеї драми. Робити Шекс- пірові закид із такої будови — значить не розуміти його ін- тенцій. Радше дивуватись треба, як він здужав у таких будь-що-будь обмежених рамах розвернути перед нами таку величезну і багату змістом та постатями картину.   III.	ОСОБИСТІ РЕМІНІСЦЕНЦІЇ В ДРАМІ   Говорити про джерела, якими користувався Шекспір при писанні сеї драми, нема що. Одиноким писаним джерелом був Плутарх, а власне його «Життя Анто- нія». В нотах, доданих нами до тексту драми, знайде читач докладне порівняння відповідних деталей у Шекспіра і у Плутарха, знайде зазначення, де Шекспір додавав від себе, а де скорочував або змінював дані, подавані Плутархом. Дещо в тім напрямі схарактеризовано вище, і більше тут говорити про се нема потреби. Далеко цікавіше було б знати, що спонукало Шекспіра до драматизування такого предмета і власне таким способом, як він се зробив. Бо треба знати, що драматичних опрацювань історії Антонія і Клео- патри перед Шекспіром було немало в Італії, Франції   167   й Англії, та всі вони не виходили за рами звичайної любовної трагедії, жодна не дала такого могутнього малюнка цілої культури, не говорячи вже про викінчення поодиноких осіб. І, що найцікавіше, відки взяв Шекспір те чудове знання всіх тайників жіночої душі, і ще спеціально такої душі, як Клеопатра? Говорити про інтуїційну силу, про фантазію поета, яка, мовляв, може творити такі постаті, се значить не розуміти процесу поетичної творчості. З нічого і найбільший геній не сотворить нічого, а такі геніальні креації, як Клеопатра, свідчать не тільки про велику фантазію і драматичну силу автора, але також про те, що в його душі мусив назбиратися великий запас вражень, досвідів, болів і радощів, надій і розчарувань, поки з них, мов із морської піни, могла виринути така креація.   На жаль, ми не маємо можності дійти тепер, які спеціальні досвіди чи враження попхнули Шекспіра до оброблення власне сеї теми. Можемо догадуватися, що безладдя, слизький тон і далеко не взірцеві обичаї, що панували при дворі короля Джемса, дали Шекспірові тло для змалювання Клеопатриного двора в Александра,— але ж се такий дрібний причинок! Далеко цікавіше те, що показує студіювання інших його творів на пункті розвою типу Клеопатри.   Звернено увагу на те, що Шекспір кілька разів («Ромео і Джульетта», II, 4; «Антоній і Клеопатра», І, 1 і IV, 12) називає Клеопатру циганкою і натякає на ЇЇ смаглявість, хоча Плутарх не дав йому до сього приводу, бо сей, навпаки, заявляє, що Клеопатра була родом грекиня. Звернено увагу, далі, на подібність Клеопатри і тої таємничої «чорної дами», про яку говорить Шекспір у своїх сонетах, пор. сонет СХХХ:   У моєї пані очі Не такі, як сонце, ні,   І коралі червоніші Від пурпури уст її.   Коля білий сніг, то певно, Що смаглява в неї грудь: Коли волос — дріт, то в неї Дроти чорнії ростуть.   Бачив я всілякі рожі —   І червоні, й білі теж,   Та таких на личку в неї Рож ти певно не найдеш;   168   І багато розкішніших Пахощів нам виросте.   Аніж ті, якими дишуть Мої милої уста*   Я люблю її розмову,   Хоч докладно знаю сам,   Що музика приємніше Гомонить моїм ушам;   Як богині ходять, сього Я не бачив ані в сні;   Моя пані, як і всі ми,   Ходить просто по землі*   А в слідуючім сонеті ми бачимо характеристику вдачі тої любки, дуже близьку до того, як характеризує Шекспір Клеопатру (сонет СХХХІ):   Тиранка ти, о так, така твоя вже вдача,   Як всіх тих, що краса жорстокими зробила;   Бо добре знаєш, що моя душа гаряча Тебе, мов жемчуг найцінніший, обіймила.   Дехто в лице твоє загляне й обізветься:   «Чого б його зітхать і мучиться так гірко?» БрехняІ Хоч голосно се 8 уст і не зірветься,   Та я в душі клянусь: брехня се, люба зірко!   Що не фальшиво клявсь, про се мене впевняє Та тисяча зітхань при згадці про твій вид.   Хто хоче, білий цвіт над все най величає;   У мене чорний верх над усіма держить.   Та чорна вдача в тебе, ось в чім горе!   І відси, думаю, і йдуть всі поговори.   Ще ближче до тексту драми підходить сонет XCVI:   Сі говорять: твоя хиба —   Молода ти і пуста;   Ті говорять: до лиця се Молодощам пустота.   Та чи хиба, чи прикмета,   Люблять всі тебе, проте;   З	хиби кожної у тебе Вже й прикмета наросте.   Як на пальці у цариці,   Що тронує вище нас,   Навіть найпідліший камінь А уходить за алмаз,   169   Так твої вс! блуди б хиби,   Скільки їх у тебе єсть,   Ще й красять тебе, принаду Надають тобі і честь.   Порівняй із сими словами те, що мовить Енобарб про Клеопатру (II, 2):   Най поганше в неї   Таким являєсь гарним, що й святії Жерці благословлять її, як согрішає.   Таких паралелей можна би набрати ще декілька, і вони довели деяких критиків до думки, що в Клеопатр! Шекспір змалював ідеалізований, а радше потенційований портрет якоїсь дами, приближено! до королівського двора, в якій сам кохався і якою був зраджений. Чи догадка деяких критиків, що тою дамою була Мері Фіттон, придворна панна при дворі Єлизавети, може вважатись доказаною (див.: В r and e s, ор. cit., 394 і далі), чи ні (див.: Syd- n е у L e e, William Shakespeare, 113, нота, і 401, нота) — не в назві діло,— в усякім разі приписувати образ чорнявої дами в сонетах, у комедії «Любовні муки й радощі» (властиво в її другій переробці) і в нашій трагедії самій тільки творчій фантазії Шекспіровій, як сього хоче Лі, мені здається неможливим.   IV.	ЧАС НАПИСАННЯ ДРАМИ   Дня 20 мая 1608 р. одержав книгар Едуард Блаунт дозвіл на друкування книжки під назвою «Антоній і Клеопатра» — безсумнівно, Шекспірової трагедії, яка, значить, мусила вже тоді бути готова і звісна публіці з театральних вистав, коли Блаунт міг дістати її відпис. Розуміється, що дозвіл уділений був книгарською гіль- дою; питати про дозвіл автора не було тоді в звичаї. Але Блаунтові чомусь не вдалося видати в тім році сей твір — бодай до нас не дійшов ані один примірник якогось окремого видання трагедії перед збірним виданням Шекспіро- вих творів 1623 р., до якого накладчиків належав той самий Едуард Блаунт. Значить, драма була написана, по всякій правдоподібності, в р. 1607, безпосередньо по написанні величної трагедії «Король Лір». Ми не маємо ніякої відомості про її вистави за життя автора, ані про враження, яке робила вона на сучасних. Можна подумати,   170   що широта малюнка і не досить сконцентрована будова драми робили неможливим осягнення такого ефекту на сцені, яким осягали інші, в тісніших рамах замкнені Шек- спірові драми.   В новіших часах драма також не здужала завоювати собі тривкого місця на сцені. Що юна не перестала і ніколи не перестане робити враження на читачів, се доказує факт, що Гете пробував у своїй драмі «Гец фон Берліхін- ген» наслідувати фігуру Клеопатри і ситуацію Антонія між шлюбною жінкою і геніальною куртизанкою в фігурах Аделаїди і Вайслінгена. Порівняння тих двох творів найбільших новочасних поетів може бути дуже навчаюче, та не тут йому місце.   НАША ПОЕЗІЯ В 1901 РОЦІ   Загальна гутірка: українець, скоро навчиться писати, зараз починає писати поезії. Давніші галицькі редактори, особливо такі, що самі не любили і не розуміли поезії, нарікали дуже часто на письменників, особливо молодих, що «засипують нас віршами», хоча те «засипування» значило, що шановний редактор протягом року одержав віршів на 2—3 друковані аркуші. Певна річ, бувала там більшина полови, але редактори вже з того самого титулу, що уявили себе мучениками, «засипаними» купою віршів, чули себе звільненими від обов’язку читати їх, кидали їх до коша або складали десь у темнім куточку до непотрібних шпаргалів, а самі тим часом заповнювали ісартки газет усякими «темними місцями» або іншими мудрощами в тім роді. І що ж показалося? З того, що шановні редактори вважали придатним до друку, чим заповнювали номери газет, найбільша частина давно пішла до літературного архіву і цікавить хіба мишей; а з того, що вони відкидали як непотрібне і чого не встигли знищити (як, приміром, знищили Федьковичеве «Послан і є»), пізніші покоління повикопували такі перли, як твори Рудансь.кого, поезії Лиманського, багато поезій Федьковича і т. ін.   Сею думкою кермувалась редакція «Літературно-наукового вісника», даючи в попередніх роках у рубриці «Наш альбом» більше, ніж звичайно бувало досі, місця нашим поетам, особливо молодшим. Далекі від тої псевдокритич- ної зарозумілості, що має претензію друкувати тільки самі архітвори, речі бездоганні щодо форми й змісту (таких речей і зовсім нема на СВІТІ!), ми друкували веете, в чому бачили іскру таланту, щирий, хоч не раз і не зовсім бездоганний, вислів дійсного чуття і серйозну працю над фор-   .172   мою. Ми радувалися тій різнорідності тонів і форм, тому багатству мотивів і тій життєвій правді, ідо виявляються в наших новіших поезіях. Ми бачили майже у всіх наших новіших поетів щире змагання визволитися з пут шаблону, позбутися клейма епігонів стилю Шевченка, який для свого часу, в початку 40-х років, був новиною, дійсною революцією, але по смерті Шевченка зробився навіть у найбільше талановитих його епігонів стилізуванням, тобто об- кроюванням або замазуванням дійсного чуття, бездушною формою, грою слів і фраз, а не поезією. Вже в останніх поетичних творах Куліша видно рішучий розрив із тим напрямом; наша новіша поезія майже вся пішла новою дорогою. Вірші вроді:   Сонце гріє, вітер віє,   Соловейко свище;   Серед поля край дороги   Забуте огнище,—   вірші, набрані з гарних, але пустих фраз, за якими нема дійсного враження і дійсного чуття,— такі вірші у нас належать до минувшини. Сьогодні український поет, так само як і всякий інший, не сяде писати вірші отак собі, з нуди, для заповнення хвиль, коли нема робити щось пожиточнішого, але висловляє поетичним словом тільки те, що дійсно наболіло в душі, та й не лише наболіло, але вспіло «встоятись», вияснитись, скристалізуватись і утворити ясну, органічну цілість. Така поезія, хоч і які б можна піднести закиди проти її форми, мови, напряму,— то вже не пуста забавка, то вже поважний документ духовного життя не самої лише індивідуальності поета, але й усеї нації, серед якої живе поет, якої настрій, відносини, чуття та надії висловлює він як найживіша, найчутливіша її частина.   Нас стріли докори за уділювання надто багато місця поезіям у «Літературно-науковім віснику». Поминаємо докори з боку людей, подразнених у своїй амбіції тим, що ми відкинули їх власні вірші, або з боку таких, що з принципу не читають віршів і жалують кожної картки, задруко- ваної ними. Але були між нашими критиками також люди доброї волі, та обмеженого кругозору, яким здається, приміром, що німецька поезія скінчилася зі смертю Гете, французька зі смертю Гюго, а українська зі смертю Шевченка. Таких людей було колись немало і в Німеччині. За моїх   173   гімназіальних часів ще була в уживанні німецька хрестоматія Боне, який, дотягши нитку до 30-х років XIX в., закінчив рішучою заявою: «Тепер мені прийшлось би перейти до Гейне, та я краще урву тут, щоб не торкатися сорому, якого наробив сей чоловік Німеччині». Оті люди доброї волі, але тісного погляду, судять про нашу новішу поезію все ще так, як коли б ми жили в 40-х чи 60-х роках і не мали в руках нічого більше, лише поезії Шевченка, дозволені цензурою. Може, не без пожитку буде для тих людей показати, як виглядає і яку роль у духовнім житті нашої нації займає теперішня поезія. Нехай і так, що такий огляд не додасть їм смаку до неї, не заставить їх любуватись нею, але, може, бодай зробить їх трохи толерантні- шими до того, що випливає з незрозумілих для них джерел і служить незрозумілим для них цілям.   Та й з іншого погляду може бути корисний наш огляд. Ми перебули перший рік нового, XX століття. Се століття розпочалося у нас досить значним піднесенням духу, зростом ентузіазму, зростом праці на різних полях, виясненням мети, консолідацією сил, небувалим досі загальним оживленням. 1, що цікавіше, ті прояви йдуть менше на політичнім полі, як то бувало давніше, коли політика абсорбувала наші найліпші сили; тепер увага нашої нації далеко більше звернена на культурне поле, на школи, театр, письменство та науку. Се загальне зацікавлення вищими культурними справами найшло найкращий вираз при кінці 1901 р., в тім, можна сказати, всенароднім русі, який розбудила справа боротьби нашої львівської молодежі за окремий український університет. Не диво, що й літературна та артистична творчість оживилася, появляються нові таланти, відгукуються нові оклики, та й само життя, по думці декого, недавно ще таке «пусте», виявляє нараз так багато тем і імпульсів для артистів, немов або само воно перемінилося, або у артистів і поетів найшлись нові очі.   Тим більше цікаво, що, невважаючи на нарікання неприхильників поезії на поетичну гіперпродукцію наших авторів, на ділі наша поетична продукція дуже скупа. Коли порівняти, скільки поезій друкується окремими книжками у чехів, де сам Врхліцький* річно випускає 3—4 томи оригінальних поезій, не числячи перекладів, або у поляків, то у нас поетичну продукцію щодо кількості можна назвати зовсім незначущою. В давніших часах минали не раз 3—4 роки, і у нас не появлялась ані одна збірка поезій; тепер,   174   коли протягом року вийдуть 2—3 худенькі томики, то вже й багато. А проте не можна сказати, щоб наша поезія щодо якості так дуже уступала поезії сусідніх народів, щоб у нас не було талантів і майстрів мови, ані навіть того, щоб серед нашої публіки загалом панувала та нехіть до поетичних творів, яка панує серед одної часті інтелігенції. Поетичні збірки, коли в них проявляє себе талант, находять купців; деякі поетичні твори видержують по два й по три видання; інші, як ось видана колись академічним товариством «Руська антологія»* або виданий перед роком у Києві «Вік», розходяться протягом кількох місяців у дуже значнім числі екземплярів; домагання видати у нас нову антологію лунають здавна і розбиваються тільки на неможності здобутися на капітал, потрібний для такого підприємства, та на примітивності наших типографічних засобів, приладжених для буденних потреб, а не для такого святочного, так сказати, люксусового видання, яким пошанували нашу поезію кияни і яким повинна бути й наша антологія.   І. «РОЗСИПАНІ ПЕРЛИ» В. ПАЧОВСЬКОГО*   Останній рік, а властиво перший рік нового століття, видав декілька поетичних збірок, якими зазначився корисно в історії нашого письменства. Я бажав би присвятити їм декілька детальніших уваг, не в’яжучись, зрештою, ані хронологічною чергою, в якій вони появлялись, ані ніякими іншими оглядами, а розбираючи їх у такім порядку, як мені підійдуть під руку. Отим-то й зачну з самого кінця, від збірки, що появилася в останніх днях, у бурливих хвилях студентської сецесії, і якої автором був також студент. Його ім’я найдуть шановні читачі в хроніці університетських подій; воно являється там, де йому не слід би було явитися, в числі релегованих із Львівського університету. За які спеціальні причини його релеговано — святий знає. Певне те, що в ніяких гала- бурдах і «диких ексцесах» він не брав участі, а щонайбільше на однім бурливім зібранні відчитав свій вірш, повний гарячого протесту проти покривдження руського народу. Отже рівночасно з релегацією д. Василя Пачовського з Львівського університету вийшла в світ книжка його поезій пПд] заголовком) «Розсипані перли». Відразу дві несподіванки: релегація автора, чоловіка сумирного, м’якого   17S   та тихого, який мав хіба те нещастя, що університетським властям попався на очі його підпис в числі комітетових, що скликували студентське віче,— і поява в українській літературі нового, талановитого та плідного поета. Видана оце книжечка досить значного об’єму (143 стор. друку) заповідається як перша книжка, за якою автор думає випустити в світ дві дальші: «Родинне щастя» (чотири епічні твори) І «В стогнах народу мій жаль» — очевидно, збірку поезій патріотичного чи загалом ширшого суспільного змісту.   Та не в плодючості головна несподіванка. Д(обродій) Пачовський звісний був досі з немногих поезій, публікованих у «Молодій Україні»*. Признаюсь, вони не робили на мене особливого враження ані щодо форми, ані щодо змісту. Тільки тепер у «Розсипаних перлах» можна бачити щось далеко більше, ніж веліли надіятись ті розрізнені поезійки. Тепер у д. Пачовськім нам виявляється неабия- який майстер нашого слова, правдивий, талановитий поет, що незвичайно глибоко вслухався в мелодію нашої народної пісні і нашої мови, що володіє технікою вірша, як мало хто у нас, і вміє за одним дотиком порушити в душі симпатичні струни, збудити пожаданий настрій і видержати його до кінця. Одним словом, щодо своєї якості і поетичної стійкості книжка д. Пачовського зробила мені найбільшу і найприємнішу несподіванку.   ДГобродій] Пачовський — справдішній талант. Поезія пливе у нього натурально, не силувана, як найпростіший вислів його чуття. Нехай і так, що те чуття ще не глибоке, що круг вражень нашого поета поки що не широкий, що мелодії його монотонні; тим більше признання належиться його талантові, що він і найпростіші, найтривіальніші речі вміє висловити поетично, не шаблоново, вміє змалювати свіжими, рідко де позиченими красками. Ось, приміром, віршик, у якім змальовано безжурний, радісний настрій: двійко молодих людей, що, не бентежені пристрастю, але хилячись одне до одного, в тихій симпатії йдуть поруч садком:   Ой щебечуть соловії, Розвиваються лелії,   Цвіти сипляться з вишень; Пара голубів гуркоче,   Наче слухати не хоче Соловейкових пісень.   176   Ой гуркоче, буркотае,   Одно друге обіймає,   Обсипає з гілля цвіт,   І цілується з собою,   Сад жемчужиться росою,   Усміхається весь світ.   Сад жемчужиться росою,   Як я ходжу із тобою Попід ручку ніч і день.   Нам щебечуть соловії,   Розвиваються лелії,   Цвіти сипляться з вишень.   Як бачимо, ані сліду сентименталізму, ані сліду якихось язикових штучок, метафор, образових речень, а тільки простісінький, протоколярний переповід вражень, навіть у тім самім безладді, з тими повтореннями, які так відповідають хвилюванню молодої уяви, злегка порушеної виром ледве зародженого чуття. Те чуття ще криється зовсім соромливо за зверхніми враженнями, а проблискує тільки при кінці віршика в тім щиро дитячім егоїзмі: «Нам щебечуть соловії...» і т. д.   Правда, не всюди автор зумів бути таким простим та свобідним. Декуди бачимо у нього невеличке кокетування з формою, надмірну балакучість, гру в звучні фрази без відповідного їм значення, повторення тих самих зворотів і образів, навіть декуди неприємні неологізми або невдалі образи. Такі «сльози посріблисті», «хрусталі краскомінні», «стокрітно», «серце кигоче», «огненна лима» (про дівчину), «шкелко пукло» ні в якім разі не будуть щасливим збагаченням нашої поетичної мови, так само як не можна на звати щасливим того образу, що   Сонце-ладо на завалю Червоніло з гніву й жалю,   Хмарою закрилося,   Та й зубами скреготало,   Землю громами орало.   Мимовільний гумор сього образу пригадує стару квітку газетярського стилю: «Зуб часу діткнув його своїм пальцем». Талант д. Пачовського потребує ще концентрації, і ми не сумніваємось, що знайде її. Се діло часу і праці. А головне є, а се головне — талант.   Взагалі від цілої збірки віє молодістю, тим щасливим віком, коли в очах немов розлитий рожевий пігмент, коли   177   думка сковзається по поверхні життя, хвильові зморшки на чолі швидко вигладжуються, а сердечні і всякі інші рани швидко гояться й заживають безслідно. Автор, чи то пак та людина, якої моральне я рисують нам вірші д. Пачовського, бачить суть і значення життя лише в однім — у любові. Його серце переповнене тим чуттям і розливає його щедро на всі боки. Та се не жодна абстрактна, висока любов до людей, до народу, до покривджених та гноблених; се любов геть спеціальніша — до гарних, веселих панночок. Автор не дуже перебірливий у розділю- ванні свого скарбу: чи Ганнуся, чи Маруся, чи Дзюня, чи Стефця, чи Вандзя — аби тільки личко свіженьке, серце м’якеньке, аби заграла музика, закрутилися пари в танці, і він уже закоханий, уже зітхає, готов віддати життя вибраній, а замість того виписує їй у альбом пару гарних віршиків і по якімсь часі забуває її так само грунтовно, як і вона його. В віршах, присвячених тим перелітним пташкам, що спочивають у його серці, нема ніяких виразних контурів; ані одна з тих панночок, про які мова в збірці, не зарисована хоч трохи виразніше, ані одній автор не вмів надати хоч крихітки індивідуальної подоби; видно, не придивлявся їм близько, не силкувався вникати в їх душу, студіювати їх удачу, витягати їх на якусь серйознішу розмову, з якої б можна було хоч що-будь міркувати про їх характер. Вони мигають із карток книжки, як барвисті метелики, не лишаючи по собі ані сліду. Вони, так сказати, також не що більше, як поетичні фігури, здатні авторові тільки на те, щоб змалювати свій власний настрій, оте безмисне (хоч і не безжурне), гуляще життя молодості .   Припускаю, що автор не писав цілої своєї збірки за одним разом, по певному уложеному плану, як обдуману наперед цілість, але що поодинокі віршики, декуди, може, поодинокі групи виливались у нього під враженням хвилі, по гарячих слідах подій і настроїв життя. Для того в його віршах, крім формальної язикової та загалом поетичної вартості, мене цікавить власне їх психологічний підклад, та духовна і моральна фізіономія автора, що, без його волі й свідомості, риса за рисою малюється в них. Фізіономія симпатична, без тіні якогось комедіантства, без претензій на геніальність, яка часто являється у молодих поетів або у людців «мнящихся быти» поетами. Душа щира і проста, але неглибока, тип молодого кавалера, що любить крути-   178   тися серед панночок, «завертати їм голову» і фліртувати, а навіть інколи пускатися в філософію — звісно, таку, що йшла би під такт коломийки:   Гей, ставайте всі у ряд,   Ми вперед, дівчата взад,   В колесо всі пари!   І всі разом наперед!   Танець наш — орлиний лет Духа попід хмари!   Гура, гура хмарою Пара мчить за парою Добувати долі!   Гей, на крилах всі летять,   Волі, волі всі хотять,   Ліку на всі болі.   В устах чоловіка, що справді думає, такі слова при такій нагоді могли б видаватись профанацією високих духовних покликів; в устах нашого автора вони такий самий невинний флірт, як і його розмови з дівчатами на любовні теми, як його зітхання і жалі, що ні до чого не обов’я- зують і не потягають за собою ніяких дальших консеквен- цій.   Тільки щастя, що при тобі,   А як розлучилися,   Перебуті хвилі щастя З вітром розкотилися.   Або, як у іншім місці говорить автор до тої самої Стеф- ці:   На забаві ми зійшлися Як голубів пара,   По забаві розійшлися,   Як дощова хмара.   Взагалі забави, танці, бали грають велику роль в житті і в поезії нашого автора. В танцях він зазнає найбільшої приємності:   Ой як банда загриміла, Пари вирували в шалі, Ціла зала задудніла,   Ми поплили вколо салі Як усі: франсе!   Ми тихісінько кружали, Лиш лакери меркотіли,   179   Тільки руки нам дрожали,   Тільки шовки шелестіли В мовчанці усе)   Але очі як палали,   Як нам личка паленіли,   Як нам груди хвилювали,   Як нам серця стукотіли —   Слів нема на се!   Балові пригоди грають велику роль у історії авторових настроїв:   Мою любу люди взяли,   Люди поангажували,   Навіть любий лансіе!   Такі пригоди можуть довести його до глибокої меланхолії, гідної ліпших мотивів:   Минувся бал, минувся бал,   Минулася забава!   Лиш серцю жаль, важка печаль,   І знов нова обава.   Та се не перепиняє йому любуватися самим собою:   Рій дівчат, куди прилину,   Бачить сонце у мені.   Тут він до одної говорить глибоко трагічно: «Жий, як можеш, я пропав» (стор. 70) і зараз на найближчій сторінці:   Дві дівчини, дві малини Заманили мене нині,.   Заманили обидві.   Тут він видивлює очі за Стефцею (стор. 72), а тут уночі при блиску зір шепчеться та цілується з Вандзею (стор. 73). Тут він у простоті серця признається, що «найбільший дурень — я» (стор. 84); признається далі, що в танці 8 милою   Всі думки мені мішались,   А дурниці вимовлялись,   Кожде слово — конвенанс!   Та се не перепиняє йому думати, що такі любощі і такі розмови —   То найкраща ціль життя,   Одинока з тайн буття,   Тайна людям знана —   180   На землі лишити слід,   Видати найкращий плід —   Земного титана.   Ну, надіємося, дальше життя переконає нашого автора, що титани виковуються зовсім у іншій кузні і що, як каже приповідка, не вродить сова сокола. А соколиної породи, на жаль, у тій багатій менажерії, яку зібрав наш автор у своїй збірці, ми ані сліду не можемо дошукатися.   Та на тім тлі, тканім із шовків, муслінів, танців, білих ручок, пахучих шийок та «бистротечних» (мовляв д. Ді- дицький) любощів рисує нам автор одну фігуру більше викінчену, одну історію заокруглену, одну драму, що своєю серйозністю далеко переходить поза круг тих плитких та дитинячих рефлексій, до яких здібний автор чи, властиво, той суб’єкт, що рисує в віршах своє моральне «я». Ся фігура, се та Дзюня X., якій присвячена значна часть віршів отсеї збірки, яку автор називає не раз своєю першою любкою, про яку говорить, що коли інших кохав, то три неділі, то три місяці, її кохав «аж три літа» (стор. 6), та вона згордувала ним, «як сосна ялиною». І тут драма не обходиться без балових сцен:   Вчора на забаві гучно Банда гримнула;   Я на салю йшов бундючно,   Гості гралися рядами,   А я глянув поміж дами:   Зірка блимнула.   Та панна Дзюня кокетує хлопців, сміється, бавиться з іншими, а не дивиться на закоханого в ній автора.   Всіх ввічливо попрощала,   Всіх манила не на жарт,   Тільки «дурня» мов не знала.   Мабуть була між ними різниця літ: панна Дзюня була вже панна на відданні, а автор ще тільки слухач університету. Він буває в домі її родичів (стор. 17), бачить, як якийсь грубий, малий радця старається о її руку і вона виходить за нього заміж. Ми не знаємо, з якими почуттями йшла Дзюня до шлюбу, але перед шлюбом робиться дуже ласкавою до автора. І далі в ряді живо змальованих сцен стає перед нами шлюб Дзюні, пошлюбна гостина, при якій   181   Дві нажовто вбрані дами Шепчуть у секреті всім:   «Добру партію зробила,   Вона того-во любила,   Та він хліба ще не має!»   Все на мене поглядає,   А я ногу з гуски їм.   Потім автор танцює з панею молодою, вибраний нею"до вальсу:   Я галантно відклонився,   Граціозно приближився,   Обгорнув чужу мадам,   Як міг тільки платонічно,   І промовив іронічно:   «Гратулюю, пані, вам!»   Потім автор стрічає молоду з молодим на вулиці, як ідуть рука в руку. Його щось тягне йти за ними слідком.   Нагло вибігає з брами Хлопчик і кричить до мами:   «Мамо, тато, тато йде!»   Чути крик дитини з хати,   Женщина одіта в шмати З немовлятком на руках Гонить і кричить: «Ти, збую,   Ти забув, забув на тую,   Що ти звів, що ти присяг.   Ти взяв паню, а я діти!   Твої діти маю гріти!   Як ти сміла з ним іти?   Ти мені його украла,   Ти! А кров би тя залляла,   Ти остання..І ти!»   Розуміється, збіговище, скандал — і молода пані паде зомліла в обійми автора. І знов сценка:   Прокотились три неділі,   Три неділі по весіллі;   Лисий молодий гуляє,   З каварками мід спиває,   А у неї гості є!   Там гербатку попиває,   Той, що «хліба ще не має».   Штори спущені, від брами Попід вікна йдуть дві дами І помовка повстає:   «У радчині гості нині».   «Але ж бо тота радчині,   То публіка! Серце краєсь!   182   Він тому так запивавсь^*   Зажене його у гріб!»   «Він її так убирає,   Гонор має, гроші має —   Тільки жий та будь контента,   Що узяв тебе без цента.   Що-сь не гола, що їш хліб».   Далі прогалина в історії. Поет не вдається ні в які рефлексії про положення осіб у тім menage a trois1; він недаром признається в однім місці:   То є штука, я не пхаю Тут ідей, настроєм маю «Нагу душу» розбудить.   І він справді малює нам свої настрої, говорить про зів’ялі рожі, вітром завіяні стежки, і тільки для контрасту прорветься інколи рисочка дійсного життя:   А з хати чути фортеп’ян:   Ти граєш всередині.   А басом тягне грубий пан,   Охриплий, лисий дідуган:   «Де згода у родині».   І зараз новий, драстичний малюнок тої згоди:   Ніч. Ти з підбитими очима В одінні спиш, бліда як мур,   В покою лампа гасне, блима,   В повітрі чути жаль (?) і дур.   Твій муж в кав’ярні в більяр грає,   Коняки каваркам платить,   Не чує, що дитя ридає Голодне, пхинькає, не спить.   Лиш я скрадаюся потихо,   Зацитькую твоє дитя,   Боти не чуєш: мука, лихо Позбавили тебе чуття.   Потім інші сцени. Муж, видно, отямився, викинув автора з дому і збиткується над жінкою. Автор у сінях підслухує важкі сцени:   Знов чув я стоги з грудей твоїх,   І знов той сміх, той дикий сміх,   Той регіт над тобою...     1 Житті утрьох (<франц.).— Ред*   183   Потім жінка кричить до мужа:   «Убий мене! Візьми той ніж,   Убий, заріж мене, заріж!»   А він зареготався.   «А що, хто має власть, чи я,   Чи серце і душа твоя?   Я їх ся не настрашу!»   А ось кінець трагедії — ще тяжчий від середини. «Вона» погодилася з долею і з мужем. Автор бачить їх на проході; муж   На трьох ногах ступає;   На двох стоїть, одну зведе І довбнею вперед кладе,   Мабуть, подагру, має.   Вона йде при нім похилена з дитиною на руках. Автор вітається з нею, і вона пізнає його.   «Чом не заглянете до нас?   Не раз ми згадували вас...   Я вас не раз видала!   Як чую, сватають вже вас —   Ну, дай вам, боже, щастя!»   «Що ж коло вас?» — «Та йдем якраз До лікаря. Все клопіт в нас,   Все те саме нещастя.   Усе було би вже якось,   Та діти не судились.   І та хиріє все чогось,   От скрофули якісь чи щось —   Знов рани вітворились!»   Та й годі! Вдуматися в положення тої жінки автор не має часу, він зайнятий власними настроями, йому «чогось тяжко, жаль чогось», він ходить по покою «та й думає над собою»— розуміється, над собою! — а остаточно лягає спати і тим тільки журиться, що не може заснути.   А я вснути хочу дуже,   В сні я найду супокій!   Та автор у сні бачить знов таки її, Дзюню, як вона, за принукою свого батька, закопує на цвинтарі живе своє й авторове щастя. Візія того сну оповідана, на жаль, роз- волікло, манеровано, вказує якусь нещирість, штучність тону і не робить того ефекту, якого автор надіявся по ній.   Я не буду настоювати на деяких неясностях і некон- секвенціях сеї невибагливої, та тим більше правдивої   184   історії, прим., на тім, що Дзюня спочатку гордує автором а при кінці говориться, що вона любила його. Не буду й докоряти авторові за те, що він подав нам сю історію так просто, без ніяких рефлексій про її значення, без аналізу фактів і їх мотивів. Тим більше признання належиться його артистичному почуттю, що, не мудруючи лукаво, змалював нам деякі важні моменти сеї історії ярко і справді артистично. Пояснити їх, розібрати, договорити те, чого не вмів чи не хотів домовити автор,— діло критики.'   І я хотів би тут виснувати деякі з тих думок, на які наводить ся історія.   Важка, та, на жаль, не виїмкова історія. Трагедія, в якій нема ані вини, ані експіаиії. Трагедія жінки нашої «середньої верстви». Чим вона в сім’ї? Поки панночка — вона не більше, як принада для женихів. Родичі незаможні, а ще коли у них е син, то мусять тягнутися з останнього, щоб дати йому освіту, щоб поставити його на власні ноги. На освіту, повну освіту дочки не стає засобів. А ще коли ся дочка вродлива, то й не треба тратитись, бо вона своєю вродою добуде собі долю. Отже, в пору, коли вона стане панною на відданні, її строять, водять на бали, на забави, в товариства — на полювання.   Чо\ татунцю, йдеш так живо?   Та всі з нею бавляться!   Може, то для неї жниво!..,   Так шепче Дзюнина мама до уха татові. З сього боку, з боку родичів, роль ясна, до кінця консеквентна і зрозуміла. Вони радо приймають лисого, череватого пана радцю, що старається о руку їх дочки і не питає про віно, вони плачуть, благословлячи молоду пару до шлюбу, хоч, може, й знають, що пан радця довгі літа жив зі служницею і має з нею діти. Вони бажають «добра» своїй дитині, а те добро їм, бідним людям, уявляється в формі показної місячної пенсії, золотого ковніра, гарно мебльованих покоїв, брички, запряженої парою вороних. Потому, коли покажеться, що для щасливого супружого життя се все не вистачає, вони поперед усього скажуть: «От нещастя ЬПотім почнуть умовляти дочку, щоб терпіла і не робила скандалу, а коли не послухає, то, розуміється, перші кинуть на неї каменем, відмовлять їй потіхи і поради. Мовляв: «Ми зробили для тебе, що могли, ти вже не дитина, радь собі сама, а на нас не числи І». їх роль ясна, консеквентна й зрозуміла.   188   А роль панни? Мій боже, її роль так само ясна й зрозуміла. Освіти, крім елементарної, вона не одержала. Мама, зайнята клопотами в убогім господарстві, не мала коли або й не вміла передати їй нічого, крім звичайних елементів кухонної та жіночої традиції. Характеру, серця, чуття, вищих змагань не виробив у ній ніхто, та зате всі відмалку говорили їй в очі й поза очі: «Ах, яка ж вона гарна! Ах, який се ангеликі» Ангелик підріс, ввійшов у товариство мужчин, з якими, зрештою, стрічався лише на балах, забавах, вечорницях. І тут вона чула лише банальні розмови, компліменти своїй красоті, часом зітхання та палкі слова, але серйозного, глибшого — нічого. Танці і флірт закрутили їй голову. Вона полюбила ту атмосферу, почала чути себе в ній, як риба в воді; тільки такі паничі знаходили у неї ласку, що вміли галантно обертатися, гарно промовляти та підлещуватись. Несмілі та неповоротні викликали її сміх; се були «дурні», які не числилися до «людей», яких можна було ігнорувати, а особливо коли було звісно, що у них ще «нема свого хліба». Будущина являлась їй у рожевій млі; з мужчин, що крутились довкола неї, ні один не зворушив глибше її серця, то й не диво, що вона без боротьби, без застанови віддала свою руку підстаркуватому пану радці, якого всіми силами захвалювали їй батько й мати і, певно, ще які-небудь «дві жовто вбрані дами». Аж до шлюбного коверця її дорога проста й ясна, як тої нетлі, що летить до свічки. Трагедія починається у неї аж по шлюбі, тоді, коли клямка запала, коли повороту нема. Тут тільки дійсне життя вихиляє до неї з-поза рожевої маски огидливу, часом труп’ячу голову. Тут перед такими Дзюнями розбігаються дороги в різні боки. У котрої з природи або материнської традиції вдача сильніша, характер чесний і твердий, та замкне в своїй душі горе, постарається безмежним посвяченням перебороти антипатію до мужа, його погані старокавалерські привички, постарається жити для дітей, коли вони є, або, коли не матиме їх, то почне працювати над собою, знайде вихід своїй енергії в якійсь ширшій, громадській діяльності. Легший товар, вроді нашої Дзюні, почне робити скандали, заведе собі menage en trois1 і або доведе до того, що муж зовсім прожене її з дому, або зломиться, стратить почуття своєї людської індивідуальності, отупіє і зробиться з часом таким самим ходя-     1 Любовний трикутник (франц.).— Ред.   18в   чим трупом, такою самою пістункою обезличения та пліснявих традицій, як оті «жовті дами».   А роль пана радці? Ах, вона, може, найясніша з усіх! Так і бачу його перед собою. Син бідних родичів, може, священика, або дрібного урядника, або й селянина, бідував у гімназії, бідував на університеті, бідував на судовій практиці як аускультант, як ад’юнкт. Поки цвіла молодість, треба було вчитися, робити на хліб, дбати про кар’єру. Певно, і у нього не раз серце било живіше, він кохався, марив про любов; може, й вищі, громадські ідеї меркотіли в голові, але все се з часом приглушила боротьба за існування, та важка, страшна боротьба середньої верстви, де чоловік не гартується, але обезличується, де привикає не мати своєї думки, лише думку своїх зверхників, а замість сумління мати при душі лише параграфи та регула- міни. А поки він жив отим паперовим, параграфовим життям, у його кавалерськім помешканні неподільно панувала служниця, якась проворна міщаночка. Вона привикла вважати його «своїм паном», та й він привик до неї; її товариство зразу розганяло йому тугу, потім забавляло його, а вкінці почало заступати йому сімейне життя. При тім він чув себе досить свобідним і міг проводити вільні хвилі в кав’ярнях; тамошні німфи додавали його життю того перцю, якого не находив дома. Та ось він на 40, 45-ім році життя добився виднішого становища, кращої плати. Тепер, коли голова вилисіла, коли живі соки організму були затруєні наслідками кавалерського життя, йому почав усміхатися світ. Товариство служниці збридло йому, бо й сама вона зі своїми претензіями зробилась йому нестерпною. Він викинув її геть і шукає молодої, гарної жінки. Чому ж би ні? Він «добра партія», чоловік на становищі, маєтково обезпечений, у властей добре записаний, не надто старий іще — кілька тисяч таких Дзюнь піде за нього, як то кажуть, «z pocatowaniem rqczki!»1. Ще й добродієм його назвуть, благородним чоловіком, що не жадав віна від убогих родичів. А коли зараз по шлюбі покажуться диференції, коли молода жінка не могтиме перебороти свого фізичного обридження до нього, не знайде в своїм серці без міри терпливості, вирозумілості та податливості, а, навпаки, стане на обороннім становищі, тоді, розуміється, вона винна, вона неморальна, вона компрометує його.     1 Цілуючи ручку (польськ.).— Ред.   182   Він почне ламати її — зразу самотою, занедбуючи її, лишаючи вечорами саму дома, а далі й кулаками та цибухом. Чому ж би ні? Він знає право, знає, ідо купив її і нащо купив ЇЇ...   Ролі «того третього», якого звела доля з сею парою, не буду аналізувати. Вона не все така проста, як її змалював наш автор. В усякім разі, зазначу, що й ся третя роль має в собі немало трагізму, хоч, певно, далеко менше, ніж обі попередні ролі. Зате одвічальності, моральної одві- чальності тут далеко більше. Дивно, а коли хочете, то й сумно, що наш автор ніде ані одним натяком не дав до пізнання, що він почуває і розуміє ту моральну одвічальність.   Оце той «орлиний лет», який увижається мені за скоч- ними парами, що танцюють коломийку на воскованім паркеті, вчувається за громом балової музики і за шелестом шовківі А те скрофулічне дитя, у якого відкрилися рани,— чи автор міркує, що воно виросте на титана?...   II. А. КРИМСЬКИЙ,   ПАЛЬМОВЕ ГІЛЛЯ   А. Кримський — високооригінальна поява в нашій літературі. Чи пише він чисто філологічні статті, чи літературні критики, чи прозові оповідання, чи поезії, всюди він вносить своє власне я в такій мірі, як мало котрий наш письменник. І се не з якогось принципіального суб’єктивізму, навпаки. Він силкується бути якмога об’єктивним, правдивим, не втеряти ані крихіточки тої правди, що стоїть у нього перед душею, і переливає її на папір з усіми її іноді зовсім припадковими акцесоріями, до яких, розуміється, в першій лінії належать особисті настрої та почуття. І хоча ті акцесорії не затемнюють самої об’єктивної правди, але надають їй певне суб’єктивне забарвлення, обдають її гарячим подихом індивідуальності автора, індивідуальності будь-що-будь незвичайної, вразливої, нервової, здібної до гарячих поривів чуття, та поперед усього щирої і ясної до глибини душі. Ті пориви авторської щирості роблять іноді враження педантизму, навіть наївності, та проте не перестають бути симпатичними, бо відслонюють нам душу письменника, віддану гаряче шуканню правди, далеку від усякої тіні кокетства, від усякого маскування, чутливу, та при тім сором’язливу, мов у дівчини.   188   В 1901 р. д. Кримський уперше виступив перед публікою зі збіркою своїх поезій. Він публікував поезії вже давніше, оригінальні й перекладені, і хоча оригінальними не заняв видатного становища на нашім Парнасі (може, тому, що їх було мало і друкувались вони розкидані по різних видавництвах), то в перекладах, особливо з орієнтальних поетів, він виявив немале майстерство, і справедливо мусимо вважати його першим піонером нашого слова на сій просторій і досі майже не ораній українським лемешем ниві східної поезії. Переклади Кримського з Гафіза*, Омара Хайяма*, з арабських поезій доісламської доби заслугують на всяке признання; варто б було, щоб шіановнийі автор позбирав їх і, доповнивши та додавши вступ, випустив їх у світ заокругленою збіркою. Менше вдатною мусимо назвати його пробу переспіву великої перської епопеї ФІр- доусі* «Шахнаме»; ся проба, цінна, безперечно, з філологічного і літературно-історичного боку, не має ані зерна поетичності; блискучі вірші Фірдоусі читаються в перекладі д. Кримського як холоднісінька, на рівні шматки порубана проза.   Тільки в останніх роках, заглибившися, здавалось би, з головою в філологічні студії, д. Кримський рівночасно виявив і в своїх оригінальних поезіях стільки сили, свіжості й оригінальності, що звернув на себе ширшу увагу. Проф. Сумцов, досить гостро рецензуючи перший том київської антології «Вік», з приводу поміщених там поезій Кримського висловив враження, що вони вносять нову течію в українську літературу і визначаються високими поетичними прикметами.   Ще у вищій мірі треба се сказати про ту першу більшу збірку поезій*, з якою виступив оце перед громадою д. Кримський. Автор назвав її «екзотичними поезіями». І справді, віє якийсь незвичайний, екзотичний подих від тих поезій, щось таке, мов запах туберози, що упоює і дражнить одночасно; є в них щось невирівняне, незгармо- нізоване: орієнтальні тони та пейзажі і рідні нам, близькі та знайомі відгуки новочасного, європейського, ще й українського серця. Сірійські та кавказькі краєвиди та сцени не лише мальовані українським словом, але бачені українським оком, тим степовим оком, привиклим до широких, ясних контурів та різко зазначених обрисів. Поет ніде не губиться в орієнтальній млі, ніде не маскується в орієнтального чоловіка, як се, прим., любив чинити Міц-   189   кевич у своїх «Кримських сонетах»; сучасний європеєць з його поглядами, турботами та натомленими нервами видні ється тут скрізь як елемент дисгармонії в тім зачарованім світі. А дисгармонію вносить він тому, бо дисгармонія в його душі: з одного боку, його поетичні пориви, його чутливість, а з другого боку—світові огляди, моралістичні шаблони, проти яких він хоч і протестує, та яким підлягає несвідомо, мимоволі, підлягає не поверхово, але геть до глибини душі.   Збірка д. Кримського складається, крім «Заспіву» та маленької ідилії «В горах Ліванських», із чотирьох більших поетичних циклів: «Самотою на чужині», «Нечестиве кохання», «Кохання по-людському» і «Передсмертні мелодії». Хоча в отих циклах помішано оригінальні поезії з перекладами, то проте автор ще на кінці додав цикл перекладів із Гейне, а власне 24 дрібніші пісні, поему «Віцлі- Пуцлі» і «Останню поезію». Загалом переклади займають майже половину книжки, і хоча всі вони дуже гарні, то можна пожалкувати на автора, що порозсипав значну часть їх усуміш зі своїми власними, повміщував у циклах, де читач уже з самого заголовка надіється голосу серця самого автора чи тої ідеальної особи, якої «я» відкривається нам у ліричній поезії. Вони там разять, як навмисні відскоки від теми, як чужий голос, що перебиває нашу мову.   Уже зараз «Заспів» показує в авторові ту дисгармонію та брак вирівняння, які характеризують цілу збірку. «Заспів» складається з трьох поезій, переплетених прозовими рефлексіями. Перша поезія — правдива перла в нашім письменстві і виявляє незвичайну глибину чуття та широкий розмах фантазії автора.   Поезіє, сопутнице моя!   Ти теплий, животворний промінь сонця,   Ти тихий місяць, що в тюрмі сія З закуреного, темного віконця!   Автор оповідає, як він у чарах красоти природи знаходив відраду «в важкі хвилини скорби та недуг», як не раз весною, плачучи, припадав до травиці.   іво   Ридав од радощів, од аромата,   А хтось ізрік: «Дивіть на психопата».   Люди називали його психопатом'за те, що віддавався чарам природи, музики, моря.   «ПричиннийІ» — говорили ви й тоді,   Коли я в грошах не знавав принади,   І через сни таємні, золоті,   Я рвався геть од теплої посади.   Маємо тут перед собою образ чоловіка м’якої, мрійної вдачі, ідеаліста, що попався в окружения холодних, практичних людей, які на таку людину, що не підходить під їх аршин, мають тільки одну назву «психопат». У «Заспіві» наш автор енергічно протестує проти тих філістерських аршинів.   Для мене голос СЄ|)ЦЯ — все святе,   , А вам за психопатію здається.   Не стану ж думать, як ви назвете Мої пісні, що виплили із серця.   Коли в поета щиро ллється спів,   Дак що йому ваш сміх або ваш гнів?   Не божевілля в тім! Не неморальність!   Що з серця йде, то правда й ідеальність.   Прегарна строфа! І якби автор був на ній і закінчив свій «Заспів», то сей «Заспів», безперечно, робив би сильне враження. На жаль, у авторі зараз же обізвався філолог, і ну ж він спішить ослабити враження сеї строфи ось яким коментарієм: «От і все, що я можу одказати тим тверезим людям, котрі захочуть, ба вже почасти й захотіли, добачити в моїх поезіях або дитячий, смішний сентименталізм, що зовсім не личить екстраординарному професорові сухої арабської філології, або які-небудь думки дегенератські, декадентські (дарма, що од декадентизму я завсіди одвертався), ба навіть думки антиморальні. Антиморальність моя лежить у тім, що в ненормальнім «Нечестивім коханні» пречистої, безгрішної душі я добачив більше ідеальної високості, ніж у звичайнім «Коханні по-людському». А в нотці до сих слів автор спішить додати: «Завважу, що в обох циклах віршів немає нічогісінько автобіографічного».   Отже, ми від себе повинні сказати авторові, що «зовсім не личить екстраординарному професорові» числитися з такими дитячими та глупими закидами, які він вкладає в уста своїх опонентів, а тим більше оборонятися від них такими наївними штучками, як та, що буцімто його ліричні поезії не мають у собі нічого   191   автобіографічного. Адже ж лірична поезія в тім і мае свою суть, що вона вислов ді йсного ч у т - т я; інакше вона буде пустою фразеологією, на якій кожний тямущий зараз пізнається. Нині, коли в ліричних партіях навіть Шекспірових драм силкуються віднайти ремінісценції його власного я, д. Кримський не повинен вмовляти в нас, що його ліричні цикли не мають у собі нічого автобіографічного. Адже ж ми відразу пізнаємо його в кожнім віршику.   Вже забралися у куті Пан професорі В вас і тут Думи про наукуі   Та й що справді є в його ліричних циклах таке, чого б він мусив соромитися та відрікатися? Ми далі придивимося їм ближче, а тепер ще кілька слів про «Заспів». Автор у дальшім прозовім уступі жалується, що в своїх поезіях не зумів відповідно звеличити красу природи, «своє божество», і силкується висловити сей жаль ще й віршиком — признатися, віршиком зовсім непоетичним, таким непоетичним, як його закінчення:   Текла сльоза... Змивалася картина,—   Виходила неясна ляпанина.   Краще б зробив автор, полишаючи осуд читачам і не упереджаючи їх відразу, що його малюнки природи не мають високої стійності. Я, прим., сказав би навпаки: ті вірші, де автор малює красу природи і передає нам свої враження, зібрані з природи,— найкращі в його збірці. Так само без потреби автор у дальшім прозовім міркуванні розводиться над тим, хто повинен, а хто не повинен читати його вірші. Не розумію цілі такого міркування і друкування таких тез. Читатиме, хто схоче; може, якраз фізично здоровий, тверезий, практичний чоловік знайде найбільшу вподобу в тих віршах, що виявлять йому душу так не подібну до його власної. Автор резервує для себе читачів «трохи слабих, із надламаною життєвою снагою або нервами, тих, що вміють і легко плакати, і солодко нудьгувати, і молитись богові, і умилятись»,—значить, без малого тих самих декадентів та дегенератів, від яких він на попередній сторінці відрікався. Таких суперечностей у самих основних поглядах автора знайдемо ще більше; можливо, що вони всі випливають із боротьби між поетом і екстраординарним професором та його окружениям. Автор   102   сам признається, що, «носячи в груді чийся образ», він   В нім бачив тільки те, що поетичне.   І одкндав усе, що прозаїчне,—   і що поезія мала на нього ось який вплив:   Як попадався я в буденний бруд,   Робила ти одно з великих чуд:   Ховала все під фантастичним флером,   Як під сріблястим місячним етером.   Можна би сперечатися про вартість такої поезії, яка, замість прояснювати зір поета, тільки затуманює його, замість освітлювати йому шлях для виходу з болота буденщини, окрашує те болото «фантастичним флером» і робить чоловікові приємнішим побут у ньому. На жаль, се й є прикмета всякої ідеалістичної поезії, тобто такої, яка нібито соромливо заслонює перед нашими очима погані явища, прикрі життєві моменти: вколисує фантастичними образами нашу уяву і наше сумління, упоює нас гашишем там, де би треба різкого голосу труби або її цвіг- нення батогом. Наш автор, на щастя, звичайно не хворіє такою ідеалістичною хворобою, але він, очевидно, заслабий на такі різкі тони: він загуканий поговірками посторонніх людей, які вважають його «психопатом», і не осмілюється дати волю своїй природі, своєму серцю.   Я зупинився трохи довше на «Заспіві» д. Кримського, бо він найкраще характеризує вдачу сього поета, а висловлені в нім погляди викликають дискусію. Я не буду далі розбирати вірш за віршем і цикл за циклом, а зупинюсь тільки на деяких творах, які мені видаються гідними ближчої уваги. Поперед усього на циклі «Нечестиве кохання». Сей цикл, без сумніву, найкращий, найбільше заокруглений у цілім томі, та разом із тим змальована в ньому історія найбільше турбує автора, і він попросту не вміє дати собі з нею ради. Діло в тім, що авторові, чи то пак тому «професорові», якого душевний стан малюють вірші, довелося в Сірії закохатися в жінці якогось іншого чоловіка. Якийсь час він носився мовчки зі своєю пристрастю, а вкінці під час візиту в якімсь нейтральнім домі признався їй до своєї любові. Пані не відповіла на його признання ані одним словом, а тільки гордо, з «мовчазливою зневагою» зирнувши на бідного професора, відійшла. Півроку промучився він   193   отак своїм чуттям, поки вкінці поїздка на Ліван і довший побут на високих горах потроху не вспокоїв його! Здавалось би, історія проста і навіть буденна (коли відсунути набік орієнтальну декорацію), але наш автор зумів внести в поодинокі моменти сеї історії стільки щирого чуття, зумів так влучно підхопити різні сцени й настрої, що цикл, особливо уступи «Із книжки першої», читаємо з правдивим захватом. Зараз перша стріча з фатальною дамою:   Я обірвав розмову...   В очах мені туман,   І тільки серце шепче:   «Уже собі не пані»   Мовчу... А тихі очі На мені підвелись,   Допитливо спинились,   Пронизують наскрізь.   Справді, повне майстерство в відданні того першого повідного враження жіночої краси, того фатум, що спадає на чоловіка без вини і без заслуги, невпинно, моментально. Ніяка рефлексія, ніякі резони тут не на місці, кожне дальше слово було б зайве, бо всі духовні сили в тім моменті немов спаралізовані. Вони прокинуться швидко, прийде рефлексія, розвага, але вона буде вже мати діло з lait accompli1, з серцем заполоненим, з уявою, заповненою образом коханої особи. Цікаво, що у нашого автора реакція проти сього першого враження проявляється у формі, якої годі б було надіятися від чоловіка, що писав останню строфу «Заспіву»; навіть хоч би під віршами не було дат, ми мусили б догадуватися, що «Заспів» написаний геть пізніше, що автор тільки коштом гіркого страждання і тяжкої моральної муки добився до того свобідного погляду на святість усякого чуття, який висловлено там. Тут, у «Нечестивім коханні», панує зовсім інший, якийсь дико-аскетичний погляд, який осуджує чуття, ледве що зароджене на дні серця, осуджує як злочин те, що не вспіло ще з чисто фізіологічних рефлексів дійти навіть до обсягу волі, не вспіло скристалізуватися навіть у яку-небудь конкретну постанову.   Я знаю, нечестиве те кохання,   Яке на мене отепер находе:   Злочин воно в очах людей,   Злочин воно в природи.     1 Довершеним фактом (франц.).— Ред.   ІМ   Авторові ані на хвилю не прийде в голову думка, що само чуття, само кохання ніколи не може бути ні чесне, ні нечесне, доки лишається в сфері психічного напруження, бажань та уподобань; що злочином може бути тільки справді ч и н, д і л о. Жидівсько-християнська етика, яка свої заборони простягає також у сферу думок, мрій та фантазій, мабуть, непорушно панує в душі нашого поета, а на тлі його вразливої та рухливої уяви виплоджує такі моральні дивогляди, як оцей, з поетичного боку, зрештою, прегарний віршик:   Ні, ніколи від мене не вчуєш,   Що тебе я люблю;   Ціле небо було б захиталось На ту сповідь мою,   Затемнилось би яснеє сонце,   Поспадали б зірки,   Срібний місяць з такого б нечестя Розколовсь на шматки.   Ні, ніколи од мене не вчуєш,   Що тебе я люблю;   Вся природа була би вжахнулась На ту сповідь мою.   Застогнали б могутнії кедри,   Розчахнулась земля,   І морськую безодню збурило б Нечестиве чуття.   Се не вислов мужеської резигнації чоловіка, що поборює своє чуття, не знаходячи взаємності або з огляду на неморальність його можливих наслідків; се жах аскета перед самим чуттям, жах перед тим, що сам автор у «Заспіві» признавав «святим і моральним», а зараз на слідуючій стороні знов признає природним.   Минає тиждень. Автор немов починає забувати перше враження; чуття немов притаїлось у його серці, інколи він дурить себе, що та грішна любов минула його. Та ось його спокусило піти в гостину до одного дому, де мала бути також «вона».   Я пішов до тих знайомих,   Не застав тебе я там,   І за нудився в розмовах З паном дому і з maddtne.   «В нас кухарка — у-ух, злодійка! — Шепче пані потайки:   От сьогодні вкрала серце І гусячі печінки».   198   Печінки гусячі вкрала<«•   Ще і серце. Бідна гусь! —   От і в мене вкрали серце,   Я ж нікому не жалюсь.   Як бачимо, герой не без гумору, але нервове роздратування робить його розсіяним; він жде когось. Залунав дзвінок у прихожій.   Біль у серцю.І; Сперло духа.*.   Вся моя істота слуха:   Хто б се міг тепер прийти?   Може, ти? Напевне тиі   Ні, се якась поважна пані. Автор знесилений обертає* ться до вікна і безнадійно вдивлюється в темну, дожд- ливу ніч. Нараз чує за собою голос.   Хто всю душу заторкнув,   Мов потяг до себе?   Я схопився як від сна,   Одірвався від вікна,   І гляджу — на тебе!   Привітання.... стиск рук... Пані промовляє жартливо:   Вже забралися у кут?   Пан професор! В вас і тут Думи про науку?   Пан професор спалахнув, пробубонів щось про те, що й у нього, крім любові до науки, є серце, та пані неохибним жіночим інстинктом силкується відвести розмову від сеї теми. «Пан професор, ви слабі?» — говорить вона, а дурний професор відразу й випалює з найбільшої гармати:   «Не професор я тобі!   Кинь таку шанобу!   Слухай: я тебе люблю,   За раба тобі стаю,   Буду раб до гробу».   Розуміється, пані зирнула на нього з жахом, мов на божевільного, а потім обернулася мовчки і відійшла. Ось і весь роман бідного професора. Правда, далі йдуть іще дві низки прегарних віршів, але все те лише квітки на могилі його «грішного» кохання, якому ніколи не судилось дійти навіть до сіней, не то до передпокою дійсного гріха. І ще раз питаємо, що ж тут є таке неморальне, нечестиве   196   чи, як поправляє себе автор у «Заспіві», ненормальне? Ми не можемо добачити нічогісінько, хіба ідо схочемо вважати ненормальними та дегенератськими ті гризоти сумління, які робить собі поет, ще не сповнивши ніякого злого діла. Та й се, коли придивитися добре, не жоден новочасний декадентизм, а радше непереварений пережиток стародавнього аскетизму, що вважав дотик жінки, саму думку про неї гріхом.   Другий цикл, «Кохання по-людському», не має такого суцільного характеру, як оцей, і складається в значній часті з перекладів чужих поезій — арабських, перських, грецьких (прегарна поезійка Сапфони)*, іспанських, німецьких. Наскільки є тут оригінальних поезій нашого автора — а є між ними дуже гарні,— з них можемо виро- зуміти, що се спомини з його побуту на Кавказі, де він видужав від своєї грішної сірійської любові, закохався злегка в якійсь панночці, але, тяжко хворіючи на труди, жив, дожидаючи смерті та потопаючи інколи в дуже песимістичних думках. Остаточно перемагають думки про рідний край, про потребу служити йому і працювати для нього. Автор докоряє сам себе:   Міліони стогнуть з голоду, з неправди,—   Я ж готов у стогнах ще й шукать принади. Гей, удар же, Музо, ти в новії' струни,   На новії співи, на новії думи!   Всі весняні чари, принади гірської природи не можуть заглушити в його душі того чуття:   Нехай соловейко верзе про кохання,   Дурненька пташина!   У мене коханка, у мене е любка,   То рідна країна.   І поет кінчить сей цикл, згадуючи Шевченкове свято на Кавказі*, могутнім закляттям, парафразою жидівського невольницького псалма:   Нене, голубко! До тебе я лину;   Тут я чужий чужениця.   Аще забуду тя, Єрусалиме,   Будь ми забвенна десниця!   Най до гортані язик мій прилипне,   Скоро тебе позабуду,   І в чужині одіб’юся од служби Нашому рідному люду.   197   Батьку Тарасе! Ти чуй присягання!   Ми, українськії діти,   Матір і бідного меншого брата Будем вовіки любити.   Будем боротися, їх визволяти З пазурів сина Едома*!   Каже надія: діждемся напевне Вольного рідного дома.   На сьому гарячому заповіті нашого поета я й кінчу оцей огляд. Признаюсь, я не вичерпав і десятої часті того, що слід би піднести в тій книжці, майже не торкнувся перекладів, описів природи, пісень радості й тихої меланхолії, які удаються нашому авторові, може, краще від усіх інших. Та дарма. Все се такі речі, що кожний читач і сам потрапить відчути й зрозуміти їх. Я хотів тільки заохотити всіх до читання книжки д. Кримського, бо вона— поважне і тривке надбання нашої літератури, збірка, багата змістом, різнородна незвичайними, новими поетичними формами, викінчена з погляду мови, ясної і прозорої, як скло (я завважив лиш кілька слів, по-моему, не наших, прим., бляск, розквітають, розквітло, сарна— полонізми, хоч, може, і вживані де-де нашим народом, та все-таки їх треба вистерігатися). Побажаємо талановитому поетові якнайбільше епізодів «нечестивого кохання», яке плодить такі гарні поезії, а вченому професорові-арабістові — щоб пильнував своїх арабських фоліантів і не мудрував лукаво над тим, що виллється з чистої і щирої душі поета, а твердо стояв на погляді про святість щирого чуття і святість творчої духовної сили.   ПЕРЕДМОВА   [до видання: ВІльям Шекелір. КорольЛір.   Переклад П. А. Куліиіа.   Львів, 1902]   «Король Лір» — без сумніву, найвеличніша і для загалу найбільше зрозуміла трагедія Шекспіра. її тема, вічна, як невдячність, належить, до вічних прикмет чи хиб людської душі. Та ніколи перед тим ані потім ся тема не була трактована так широко, вичерпана до такої страшної глибини і освітлена таким ярким та високим промінням. Невдячність дітей супроти батьків — се перший, фатальний вилом у етичнім ладі світу; раз зроблений сей вилом, у нього паде все, чим стоїть суспільність, падуть найніж- ніші зв’язки, що лучать брата з братом, жінку з мужем, підданого з володарем. Тільки збережене почуття любові та вдячності являється основою нової відбудови того морального світу; тільки любов і прощення провин вольних і невольних може вести людей далі, до кращої будущини. Оце те основне філософічно-етичне тло, на якому розвивається велична Шекспірова трагедія. Раз звихнений порядок морального світу, так само як звихнена рівновага в фізичнім світі, веде до катастрофи, до руїни, що сліпо, без милосердя пожирає злих і добрих, винуватих і'невинуватих; відки вийшло звихнення, з серця, з найглибших поривів душі, відти мусить вийти й противага, реституція та поєднання,— і все те Шекспір у своїй трагедії виводить нам перед очі в цілім ряді живих, ярких, з незрівнянним майстерством нарисованих фігур.   І	ДЖЕРЕЛА «КОРОЛЯ ЛІРА»   Тему для сеї трагедії взяв Шекспір із того самого джерела, відки вже давніше привик був брати теми для своїх історичних драм про боротьбу Білої й Червоної   199   рожі*, відки недавно перед тим узяв був тему для свойого «Макбета»*,— з хроніки Голіншеда*. На підставі давніших літописів оповідає Голіншед ось що. В часі, колй в Іудеї панував король Йоас, отже звиш 800 літ перед Христом, панував у Британії король Лейр, син Бальдуда. У нього були три доньки: Гоноріля, Рагана і Кордейля. Дійшовши 80 літ від роду, король забажав скинути з себе тягар панування і запитав раз своїх дочок, котра любить його найдужче. Старші почали наввипередки говорити йому про свою любов, а наймолодша, яку батько найбільше любив, сказала, що любить його так, як дочці слід любити батька. Розсерджений король зрікся наймолодшої доньки і відіпхнув її від себе, а двом старшим розділив свою державу і видав їх заміж за двох славних князів. Наймолодшу взяв за жінку один галлійський князь. Король іде жити до найстаршої дочки, та швидко переконується, що вона дурила його і у неї нема й крихти прихильності до нього. Середуща дочка показується ще гіршою. Тоді король утікає до наймолодшої доньки, ся приймає його дуже радо, а її муж збирає військо, видає війну обом старшим королівнам, побиває їх і садить Лейра знов на британськім престолі. Лейр панує щасливо ще два роки. По його смерті Кордейля одержує його корону в р. 54 перед оснуванням Рима, в тім самім році, коли в Ізраїлі панував Ієровоам, а Узія в Іудеї. Вона панує спокійно 5 літ, але по смерті її мужа проти неї бунтуються сини Лейрового брата, руйнують значну часть її краю, беруть її саму в неволю І держать її під сильною сторожею. «Маючи мужнього духа в собі, вона не могла витерпіти сього і наложила сама на себе руку», — так кінчить своє оповідання літописець.   Ми сказали вже, що Голіншед не перший втягнув се оповідання в англійську хроніку, але взяв його із старших літописців. Першим таким літописцем був Готфрід із Монмута*, що в половині XII в. зладив свою «Historia Regum Britanniae». І тут Лейр — стародавній кельтський король, основник міста Лейсестра; і тут його дочки називаються Gornorille, Ragan і Cordeilla. Готфрідову латинську хроніку переробив у XII в. нормандець Вас (Wace)* на старофранцузьку романтичну поему ПІІДІ ніазвою] «Le roman de Brut», і через сю поему історія короля Лейра ввійшла в круг кельто-романських поетичних тем. В р. 1205 англійський поет Layamon* написав на основі Готфрідової хроніки англійську поему «Brut». Але й Готфрід не видумав   гоо   сього оповідання ані не взяв його, як се думає Брандес1, із валлійської усної традиції, та й не має вона такого «визначно кельтського характеру», як думає сей критик. Кельтські тут, щонайбільше, імена. Сама історія у всьому головному була вже готова швидше і являється нам у славній середньовіковій збірці «Gesta Romanorum» з закраскою греко-римською. Лейр там називається Теодосієм; він, щоправда, не віддає свого царства донькам, але його прогонить із його царства король єгипетський. Старші доньки, яких він збагатив, не хотять допомогти йому; чинить се лише молодша, яку він укривдив за її нібито меншу любов до нього. Але й грецька форма оповідання була тільки перехідним ступенем; первісне джерело його, так як І більшої часті оповідань «Gesta Romanorum», пішло з Індії, як се виказав М. Драгоманов у спеціальній гарній розвідці своїй «Корделія-Замурза»8.   Оповідання Голіншедової хроніки про Лейра й його дочок було вже й перед Шекспіром перероблене на драму. В р. 1597 була одобрена цензурою, а в р. 1603 надрукована без імені автора драма піід] зіаголовком] «Chronicle His- tory оі King Leir». Первісний автор сеї драми зробив із неї шаблонову штуку, основану на інтригах: Лейр інтригує на користь своєї улюбленої дочки Корделі; старші сестри інтригують проти молодшої; французький король інтригує Корделю, стараючись у перевдязі запевнити собі її любов; пізніше він разом з Корделею, знов перебрані обоє за селян, ідуть до Англії відшукувати вигнаного Лейра і стрічають його на дорозі. Автор бере казковий мотив, але силується латати його несуразності мотивами буденною життя: ітак, Лейр зрікається панування з жалю по страті своєї жінки. Щоб показати вповні жорстокість Гонорілі, велить їй той Шекспірів попередник вислати скритовбійця, щоб убити вигнаного короля. Сей бандит уже догонив Лейра, але чудо навертає його до скрухи. Кінець-кінців Корделя й її муж перемагають, розбивають військо невдячних дочок і зятів; Лейр знов засідає на престолі, надго- роджуючи вірних і караючи лихих. Та хоч яким неглибоким показав себе автор сеї старшої драми про Лейра, все- таки удались і йому деякі ситуації та риси, якими не по-     1	G. Brandes, Shakespeare, 637.     2	М. Драгоманов. Розвідки про укр[аїиську1 нар[одну] словесність і письменство, том І, Львів, 1899, стор. 160—166.   201   гордував покористуватися й Шекспір. Він перший зазначив різниці в поганих характерах обох старших дочок, давши Гонорілі більше рафінованої злоби, а Р.егані більше брутальної жорстокості; він випровадив вірного слугу, що зразу остерігає Лейра, а потім, прогнаний ним, у пере- вдязі таки служить йому і не покидає його в тяжкій пригоді. Він впровадив лист, який пише Гоноріля Регані з тим, щоб не приймала батька; йому, врешті, належить і та риса, що Лейр, пізнавши у прохожій селянці свою дочку Корделю, паде перед нею на коліна, а також те, що прогнаний із королівського двора в бурливу ніч Лейр серед вітру, дощу та громів пізнає своє засліплення та свою‘несправедливість супроти Корделі. Та проте вартість обох драм — безіменної й Шекелірової — не надається навіть до порівняння; старша драма, по дотепному вислову Брандеса (стор. 639),— се так, немов простенька мелодія, відіграна одним пальцем на клавішах, а Шекспірова супроти неї— се Бетховенова соната.   Але Голіншедова хроніка і старша драма про Лейра се не були одинокі джерела Шекспірової трагедії. Щоб розширити рами малюнка, щоб із політичної гри інтриг зробити загальнолюдський образ, він супротиставив Лі рові й його дочкам іншого батька, що також терпить страшенно через невдяку та амбіцію нешлюбного сина, а кривдить невинного шлюбного, від якого, проте, дізнае любові й опіки, як Лір від Корделі. Історія Глостера й його синів творить немов резонанс, доповнення історії Ліра і його дочок, а при тім силою контрастів придає різнородності драмі та геніально зв’язана з її розв’ язкою. І сеї історії основу Шекспір не видумав сам, хоча нема її ані у Голіншеда, ані в старшій драмі про Лейра. Шекспір узяв її з модного тоді пастирського роману «Аркадія», написаного 20 літ перед тим Філіппом Сі дні*. В тім романі оповідається, як декілька князів, заскочені бурею, шукають захисту в якійсь лісовій печері. Тут вони застають сліпого старця й молодого парубка, його поводатара. Старий просить парубка, щоб завів його на вершок високої гори, щоб він міг відтам кинутися вниз і зробити кінець своєму життю. Підслухавши сю промову, князі розпитують сліпого, хто він і чому бажає смерті. Старий оповідає, що він уперед був князем Пафлагонії. У нього були два сини, шлюбний і нешлюбний. Звірившись цілком нешлюбному, він, за його намовою, велів слугам вивести шлюбного сина в ліс і там убити   202   його. Пізніше через інтриги нешлюбного сина він утратив князівство і був осліплений. Він рад би, щоб його шлюбний син жив іще й побачив, на що зійшов його батько. Зворушений сим оповіданням парубок-поводатар признається, що він його син, що слуги не вбили його, що він служив у війську, визначився хоробрістю, та, почувши про батькове нещастя, прийшов сюди, щоб опікуватись ним.   Оце були головні джерела, з яких Шекспір узявся збудувати свій незрівнянний архітвір.   II. ЧАС НАПИСАННЯ   «КОРОЛЯ ЛІРА»   Як щодо джерел, так само й щодо часу написання «Короля Ліра» нема ніякого сумніву. Стару драму про Лейра, що, хоч написана перед 1597 р., була друкована аж 1603 р., мігШекспір знати ще в рукописі, значить, вона не може нам дати певної вказівки. Важніша вже та вказівка, що в третім акті Шекспір користувався книгою Гарс- нета (Н a r s n e t, Declaration ot Popish Impostures), де були подані імена чортів, яких називає у своїх репліках нібито божевільний Едгар. Отже, 1604—1605 р. займався Шекспір сею темою. Ще ближче означення терміна a quo1 дає нам репліка Глостера в другій сцені першого акту, де говориться: «Сі недавні померки сонця й місяця не віщують нам нічого доброго», — і далі згадується про «махінації, єхидства, зради». Критики не без підстави добачають у тих словах натяки на сучасні Шекспірові факти, а власне на затьміння сонця, що стривожило було Англію в жовтні 1605 р., та на великий пороховий заговір*, відкритий у падолисті того ж року. Отже, під впливом тих подій у пізній осені 1605 р. розпочав Шекспір працювати над «Королем Ліром», а завивання бурі та плюск холодного дощу, які доходили до нього темними ночами, перетворив на страховинні картини розладдя та безмежного горя, що виводить із рівноваги людську душу, доводить її до божевілля або заставляє шукати смерті.   При кінці слідуючого 1606 року трагедія була вже готова І о різдві того ж року була уперве виставлена в Уайт- чеплі перед королем Яковом. В р. 1607 вона була опублікована, і то аж у двох виданнях іп 4°, одно дрантивіше   і До якого (лат.).— Ред.   208   від другого; досить буде сказати, що в обох виданнях більша часть аркушів була надрукована без коректури. Аж у збірнім виданні 1623 р. «Король Лір» вийшов у більше поправній формі, друкований, мабуть, із авторського автографа, а бодай із копії, значно ліпшої від тої, яку мали видавці в 1607 році.   НІ. ШЕКСПІРОВБ ОБРОБЛЕННЯ   ТЕМИ   З звичайною у нього байдужністю до правдоподібності чи неправдоподібності основного мотиву взяв ІІІекспір і мотив до «Короля Ліра» живцем із хроніки. Неправдоподібне прийняв як дане, не заходячись мотивувати йрго. Лір наважився поділити своє царство, віддати по третині держави за гарні слова своїх дочок, вимовлені прилюдно, серед блискучого збору. Розуміється, се не реальні відносини; такий поступок компрометує його здоровий розум навіть в очах обдарованих доньок — так що ж з того? Шекспір бачить неСуразність сього вчинку, але приймає його, бо так хоче давня казка. Так само його Глостер дивно легковірний на підшепти Едмунда, хоча мусив же знати благородну вдачу й чуття свого правого сина. І сю несуразність приймає Шекспір як щось дане. Оба його батьки не виблискують інтелігенцією, але Шекспірові треба було не їх філософії; він рядом страшних подій натягає їх, мов струни на арфі, щоб видобути з них найчистіші, найглибші тони людського серця, щоб роздягти королівський маєстат із усіх обслон людської конвенціенції та виплеканого віками самодурства і показати в королі те бідне, слабе, глупе людське єство, перед яким не тихне вітер, не лякається грім, не мае респекту пропасниця.   ІІІекспір переборщив навіть несуразності свойого взірця, щоб осягнути свою мету. Лір у хроніці не віддає дочкам усього царства, тільки віддає дві значні часті; решту вони вже потім відбирають силою. Шекспірів Лір віддає все відразу, без обчислень, без застанови; він так зжився зі своїм королівським маєстатом, що ані не припускає, як із іфроля сам себе робить жебраком. Він деспот — великодушний і благородний, але деспот, засліплений блиском свого королівства. Він жиє в тій ілюзії, що він, як сонце, може робити людям добро самим своїм існуванням та блиском. Останній акт його королювання має бути вершком ве-   204   ликодушності — і наслідком його засліплення робиться вершком несправедливості та глупоти. Він відтручує від себе найліпшу дочку і найвірнішого друга і здає себе на ласку двом блискучим гадюкам. Скаже хто: неможливо, щоб Лір не знав уперед вдачі своїх дочок. Невже неможливо? Але ж деспоти ніколи не знають того ані тих, що обертаються довкола них. Лір досі був зайнятий королюванням, ловами, аудієнціями,— куди йому було до дочокі Він бачив і любив тільки себе самого (як він у перших приливах нещастя часто жалує себе самого!), свою повагу й величність; людини ні в кім він не бачив, не знав ніколи. Про свою жінку він знає лиш тільки, що вона була легальна його дружина; тепліших споминів по ній у нього не лишилося. Докоряючи дочкам за їх невдяку, він знає лиш одно, за що вони повинні бути йому вдячні: він віддав їм усе своє царство. Ге, якби він був відмалечку віддав їм усе своє серце, то, може, й не було би сеї трагедії!   Шекспірів безіменний попередник зробив із літописної казки про Лейра й його дочок мізерну фамілійну драму: дві невдячні дочки та їх чоловіки кривдять старого батька, та благородна наймолодша дочка й її не менше благородний чоловік надолужують йому ту кривду і карають винуватих. Шекспір зробив із тої теми щось безмірно більше, щось таке, що тільки раз у тій формі і в такім розмірі було зроблене в історії всесвітньої літератури: він дав нам не фамілійну трагедію в королівських костюмах, а трагедію самого королівства на фамілійнім тлі. Королівська порфіра приросла до ЛІрового тіла; він, король у кождім цалі, пробуючи самовільно скинути з себе ту порфіру, по невчасі бачить, що скалічив себе, зробив себе слабшим, нижчим, безраднішим від усякого звичайного чоловіка, і ся болюча операція доводить його до божевілля. Попавши через каприз таких, яким він сам був донедавна, на дно суспільного ладу, він починає оглядатися там, як у зовсім новому світі, і його проймає глибокий жах. Скільки разів чував він перед тим, у теплій палаті, за позачиня- ними брамами та вікнами, рев бурі, гуркіт грому та хлюс- кіт зливи, але досі він не знав, яково-то на душі у того, хто в таку пору, голий і голодний, мусить блукати по полю, у кого перед носом замикають браму, на кого спускають собак. Досі він судив і рядив, карав і милував, видавав укази та затверджував присуди; тепер, впинившися внизу, він починає глядіти на ті державні акти очима нещасного,   205   покривдженого й обездоленого і приходить до страшного пересвідчення, що властиво «немає в світі винуватих», що на пункті людських слабостей, підлот та мерзот карані й карателі, судді й засуджені зовсім однакові, що різниця лише в костюмах, що справедливість, закон, які з перспективи царського престолу видаються такими ясними та простими лініями, знизу являються страшенно ламаними. І чим же в такім разі буде ота королівська власть, що була досі життєвою атмосферою Ліра? «Дай мені поцілувати твою руку»,— говорить до божевільного короля сліпий Глостер.— «Чекай, нехай обітру її,— відповідає Лір,— вона смердить трупом».   Королівський маєстат — оце трагічний вузол, або, коли хочете, трагічна вина короля Ліра. «La couronne c’est le crime»1,— мовляв Віктор Гюго. Невдячність його старших дочок була тільки випливом його королювання. Він перед тим не знав їх, не дбав про них, не любив їх; він останнім і одиноким актом великодушності супроти них дав їм ту свою сорочку Деяніри — необмежену власть. І що ж? Вона тільки розвила, розвернула в їх серцях усі погані зароди та інстинкти, що досі душилися в них під тиском царської та батьківської поваги. «Тепер закон мій,—„говорить Гонеріля,— хто має право потягати мене до одві- чальності?» І за що мали бути вони вдячні батькові? Або, коли хочете, вони й були вдячні; вони одержали від нього власть, але не всю, обмежену його волею, його старечими примхами, і забажали мати в руках і зберегти батьківське насліддя в повній формі, в цілім об’ємі; старий батько стояв тому на заваді — геть з ним! Ось вам королівська форма вдячності: ratio status2. Правдива вдячність не купується дарами, навіть коронами, вона пливе з любові — не до порфіри, не до дарунків, але до людини.   У неї голос   Усе тихесенький був та ніжненький —   Се річ у женщини безцінно люба! —   голосить Лір над трупом Корделі. Аж тоді він пізнав — ні, не пізнав розумом, а серцем відчув, де лежав правдивий скарб, яким він колись користувавсь, не підозріваючи його, і який зневажливо копнув ногою в першій сцені своєї трагедії!   206     1 Корона — це злочин (франц.).— Ред. * Логіка становища (лат.).— Ред.   Так зрозумівши свою тему, Шекспір переводить її з незрівнянним майстерством. Перша сцена трагедії містить відразу її експозицію, маркує всі головні її фігури. Едмунд знайомиться з Кентом; удруге вони зустрінуться аж при трупі короля — Едмунд також трупом. Кент із можного, впливового лорда робиться вигнанцем — реституція буде аж у останній репліці трагедії. Глостер признається Кентові до гріха й нелегального сплодження Едмунда — експіація буде аж у п’ятім акті трагедії, але гріх плодитиме тим часом інші гріхи і, як черв’як, розточить два доми — його власний і королівський, зожре його самого й двох королівен, і напослідок Едмунда. Король у повнім маєстаті довершує акт королівського великодушшя й самодурства, все дальше буде безпосереднім наслідком сього фатального акту. Корделя йде на чужину, відіпхнена тим, кого найбільше любила, висміяна сестрами, яких гадючу вдачу знає далеко краще, ніж засліплений своїм королівством батько,— йде з глибокою раною в душі, якої не зможе загоїти любов мужа і яка фатально тягтиме її назад до рідного краю. Старші сестри тут же починають конспірацію проти короля, свойого батька. Ціла трагедія в зав’язці вже тут. Нема сумніву, що при тій нагоді обі сестри вспіли кинути оком і на Едмунда; зараз на початку другого акту ми чуємо, що Регана тягне свойого Корнуваля до Глостера в гостину: очевидно, її тягне туди щось більше, ніж бажання засягнути в старого Глостера поради про справу, про яку сей не має ніякого поняття.   Щоб уповні оцінити Шекспірову техніку при обробленні сеї трагедії, досить буде вказати ті новості, які впровадив він у розвій теми і яких не знайшов ані у Голіншеда, ані в давнішій драмі. Ми вже згадали, що там не було ані сліду історії Глостера й його синів; знайшовши сю історію в зав’язку в моднім тоді романі, Шекспір зробив із неї не лише ефектовний контраст до історії Ліра з його дочками, але тісно з головним руслом трагедії злучений вузол, пружину страшних комплікацій і глибокої моральної експі- ації. Не знайшов Шекспір у своїх попередників і того, що треба вважати короною його трагедії — божевілля Ліра та його просвітління в божевіллі. Для контрасту з засліпленим, але величним духом короля Шекспір сотворив симпатичну, та з дрібнішого матеріалу збудовану фігуру дурня — того першого королевого провідника на тісній стежці соціального зрозуміння королівських постанов та законів.   207   Другим провідником, що заводить старого, нещасного короля далеко глибше, на саме дно безодні, являється ніби божевільний Едгар: його вид для Ліра, мов удар обуха в голову. Завважте, що тільки від того моменту, від того виду крайньої нужди й упідлення в Лірі будяться альтруїстичні почуття, він перестає думати про себе, в його душі блискають образи страшенної несправедливості суспільного устрою, і першим відрухом напівбожевільного ума він силкується роздягтися, скинути з себе все чуже, все позиченеі В старшій драмі про Ліра є також ніч з громами й бурею, є також Лір, вигнаний дочками на пустелю, але там він не божеволіє, лише кається того, що поступив несправедливо з Корделею, і постановляє йти до неї. Шекспірів Лір не знає покаяння, не згадує про Корделю; його власне «я» в тій страшній катастрофі щезає перед його свідомістю; він чує себе лише частиною загальної нужди, загального горя всіх бідних та покривджених. Лише пізніше, нав’язуючи до сеї важкої хвилі, його божевільна голова вихриться іншими думками, про іншу соціальну політику. Чи ти бачив, як хазяйський собака гавкає на старця?.. 1 як неборак утікає від пса? Вбачай же тут великий образ власті. Слухають люди й собаки, як він у службі....   Ніхто не винен, ні, ніхто, кажу вам!   Всіх виправдать! Знай се від мене, друже!   Я запечатаю уста доносу.   Ну, розуміється, що такий король — ще більша утопія від того, що віддає своє царсгво дочкам за гарні фрази,— і Лір у Шекспіра мусить гинути, коли у Голіншеда і в старшій драмі він накінці знов сідає на троні.   Дуже інтересна для зрозуміння Шекспірово'і техніки фігура Кента. На око вона здається ясна та проста, а при ближчім огляді змальована і видна нам лише з одного боку, так як бачимо все лиш одну півкулю місяця, а зовсім не знаємо другої. З деяких натяків у драмі ми можемо догадуватися, що Кент веде якусь широко розгалужену конспірацію, порозумівається з французами і з англійськими дворянами і що у нього поза позірною дбайливістю про старого короля криються ширші політичні плани. Він числить на побіду французів, не хоче здемаскувати себе навіть тоді, коли вже пробував у французькім таборі, щоб не попсувати якогось дуже важного діла,— але що се за   208   діло, ми так і не дізнаємося. Первовзір до Кента Шекспір знайшов у старшій драмі, але там сей вірний слуга служить королеві, мандрує з ним до його наймолодшо! дочки, та й більше нічого. Роль Кента в Шекспіровій трагедії виглядає як переполовинена, немовби первісно автор подав був повний образ його конспірацій, а потому роздумав і повичеркував деякі уступи, вважаючи їх зайвими.   І подумати собі, що та страшенна вівісекція королівського маєстату була перший раз виставлена перед очима короля Джемса — одного з найпустіших, найбільше зарозумілих та легкодушних англійських володарів, та все- таки чоловіка не позбавленого бистрої інтелігенції та під- зорливостії   ПЕРЕДМОВА   [До видання: Ві л ь я м'Шек с п ір. Міра за міру-.   Переклад П. А. Куліша.   Львів, 1902]   «Міра за міру» не належить до тих великих та блискучих Шекспірових архітворів, у яких його геній умів подати людськості дзеркало, де б вона могла побачити себе в цілому рості. Маємо тут перед собою твір, оснований на спеціальних обставинах певної історичної доби, на настроях хвилі, писаний для потреб хвилі. Пізнішим часам нелегко віднайти в таких творах свіжість і безпосередність враження, яке вони могли робити на сучасних; про оцю драму се треба сказати тим більше, що її драматичні підвалини, її фабула основана на поглядах та встановах, що давно перейшли до історії і не будять у нашій душі тої повної симпатії, як інші Шекспірові твори, основані на широких, загальнолюдських темах.   Та проте Шекспір не був би Шекспіром, коли б і в такім, можна сказати, принагіднім творі хоч у кількох поодиноких ролях не виявив руки великого майстра, коли б не потрапив і сю не дуже вдячну тему обробити високоар- тистично. Аналіз змісту драми в порівнянні з її джерелами, з яких черпав Шекспір, покаже се найліпше.   І. ДЖЕРЕЛА ДРАМИ   Старий повістевий мотив, що суддя, засудивши влочинця на смерть, на просьбу його жінки або сестри згоджується дарувати йому життя, коли вона згодиться посвятити судді свою жіночу честь, а потім, осягнувши свій намір, таки велить стратити злочинця,— сей мотив, оброблений уже, здається, в одній із пізньогрецьких повістей і розповсюднений у середньовіковій літературі, знайшов відгук у виданій 1565 р. книзі італьянського новеліста   210   Джіральда Чінтіо* п[ід] ніазвою] «І. Hecatommiti». Ся новела, перероблена тим самим новелістом також на драму, послужила англійському письменникові Гвітстонові* основою для його комедії «The Right Excellent and Famous History ot Priamos and Cassandra», що появилася друком у р. 1578. Сей сам письменник обробив сю тему ще раз у формі прозової новели, виданої 1582 р. в його книзі «The Heptameron ol Civil Discourses». Промос — ce суддя; злочинець, засуджений за чужеложство, має вмерти, але на просьбу його сестри Кассандри Промес згоджується дарувати йому життя, коли Кассандра проведе з ним ніч. Кассандра по довшій боротьбі улягає намовам судді, але, осягнувши мету свойого бажання, Промос таки велить стратити її брата. А коли одурена дівчина жалується на еврю кривду, суддя велить ув’язнити її. Та в останній хвилі, як deus ех machina, являється князь, демаскує суддю та його підкупних помічників, що за гроші дали втекти цілій шайці професіональних розпусників та звідників, і велить судді оженитися з одуреною ним Кассандрою. Яке було те подружжя людей, спарованих серед таких обставин, тим давній драматург не сушить собі голови.   Із сеї з літературного погляду дуже примітивної драми зробив Шекспір свою «Міру за міру». Декуди він пішов за Гвітстоновим слідом, малюючи в ряді сцен розпусту великого міста. Та коли старший драматург присвятив тим низинам суспільності багато місця, виводячи в своїм творі цілу купу мужчин і женщин, зайнятих згірдним ремеслом, Шекспір обмежився на одній парі — пані З’їжд- женій та її факторі Помпеї, якого з власного концепту при кінці зробив катовим помічником. Із підкупного урядника, який у Гвітстоновій комедії за хабаря випускає всю ту чесну компанію з тюрми, Шекспір зробив дурнуватого, але чесного «війта» Ліктя. Інші риси, ледве натякнені у Гвітстона, Шекспір розвиває широко, творячи їх сильними пружинами драматичної акції. До таких рис належить поперед усього роль дука. У Гвітстона князь являється лише на кінці і робить порядок, хоч і не бачив, що діялося вперед. У Шекс- піра дук виступає перший на сцену, і ціла дальша акція — се обдумана ним проба, що відбувається по його плану, на його очах і за його впливом. Його кінцеве всезнайство являється зовсім оправданим, та рівночасно його ненастанна присутність на сцені чинить душну атмосферу драми легшою, зноснішою, не дає їй перейти в трагічний тон.   211   Хоча від самого початку над головами поодиноких осіб висять страшні небезпеки, то присутність дука велить нам усе надіятися доброго кінця.   Обік того Шекспір впровадив цілий ряд нових мотивів, не звісних Гвітстонові, до своєї драми, може, користуючись італійською драмою Чінтія, і силкувався пов’язати їх з давнішими в одну цілість. Поперед усього він не дає своїй героїні піддатися намовам судді і, щоб вивести її з конфлікту, придумує малоправдоподібний та також старою літературною традицією усвячений вихід: при нічній стрічі в таємнім місці одну дівчину замінює друга, така, що любить суддю і була колись його нареченою. Вже в комедії «Кінець діло хвалить», писаній безпосередньо перед оцею драмою, вжитий був потроху сей мотив, не згадуючи про ту трохи більше віддалену аналогію, яку ми бачили в комедії «Багато галасу знічев’я» (там показують нареченому нічні сходини ніби його любки з якимсь іншим мужчиною, але замість любки підсувають іншу панну в її одежі). Тут Шекспір старався вплести сей мотив глибоко в цілу структуру драми: дук уже на початку драми знає, що Анджело був колись заручений з Мар’яною і покинув її; щоб випробувати, як буде держати себе Анджело в осуджуванні чужих аналогічних прогріхів, він оголошує, що виїжджає на якийсь час із Відня і настановляє Анджела своїм намісником. Зараз перші слова, які він при сьому говорить до Анджела, натякають на те, що дук знає Андже- лову тайну.   Анджело, у жизні Твоїй такі єсть начерки удачі,   Що вважливому вповні розкривають Твою історію.   І далі дук (яко монах) виступає як давній знайомий чи навіть сповідник Мар’яни; вона сама (акт IV, сцена 1) зве його своїм утішителем, «що часто радою втишав її смуток». Значиться, дук ще й перед своєю подорожжю знав про відносини Анджела до Мар’яни, і його проба з Анджелом мала на меті сяк чи так довести ті відносини до доброго кінця. Історія з Клавдієм і його сестрою стається тим пробним каменем, що робиться каменем преткновенія для Анджела та заразом завдяки дукові зводить докупи Анджела й Мар’яну.   Та королівське багатство Щ^спірової фантазії не вдоволилося сими переробками старших тем. Для відтінення, зконтрастування обох головних мужеських фігур драми —   212   дука й Анджела — він додає кождій Із них іще сателіта: обік Анджела ставить Ескала, а обік дука — Люція. Супроти Анджела, поборника букви закону, що, держачись строго тої букви, готов потоптати ногами дух і намір закону, стоїть Ескал, старий, досвідний практик, що, небагато дбаючи про букву закону, кермується більше людяним почуттям, хоча, з другого боку, як правник має настільки респекту перед буквою закону, що в випадку, де бачить очевидну кривду від неї, щонайбільше здобувається на скромну просьбу за покривдженим, але не важиться ані протестувати в Ім’я вищої, людської справедливості, ані вжити своєї поваги хоч би лише на спинення надто поспішного смертного засуду. Та коли ся фігура в драмі нарисована хоч і симпатично, та не зовсім повно (випадок з Клав- діем не будить у Ескаловій душі ані крихітки душевної муки, а являється лише як невеличкий душевний відрух перед обідом — див. його розмову з суддею, акт II, сцена 2, стор. 31,— то друга фігура, подиктована дивно тонким почуттям контрасту, являється одною з найоригінальніших Шек- спірових креацій. Се молодий дворянин Люціо, чоловік не злий, але вирослий у дармоїдстві, в затхлій атмосфері шинків, неморальних домів та інших таких місць, у яких за Шек- спірових часів пропускала гроші й здоров’я англійська шляхетська молодіж середньої та нижчої верстви, синки дрібних дідичів, аревдаторів або нижчих урядників. У драмі маємо для відтінення сеї фігури ще другий екземпляр подібного роду, молодого шляхтича Піну, напівідіота, хлопчиська без власної волі, без тіні якогось морального почуття, який добродушно признається, що коли валяється по домах розпусти та по шинках, то й то лиш тому, бо приятелі затягають його туди. А такі приятелі у такого тумана все знайдуться, коли знають, що у нього є поважна, як на їх злиденні обставини, сумка річного доходу (80 фунтів, себто коло 900 гульденів). Люціо ще не впав так низько, як Піна; зі своїми грішми він числиться, кавції за Помпея дати не хоче; блудство в нього спорт, із якого він не хоче мати серйозних наслідків, так що відприсягає навіть свої зносини з одною такою дівчиною, аби скараскатись її. Але він наскрізь пройнятий духом тих низьких сфер, у яких обертається, а коли чіпляється до людей іншої, вищої сфери, то тільки як реп’ях, як докучлива бурчимуха. Отже ж йому трапляється чепитися дука, перебраного за ченця; своїм докучливим бурчанням він показує дукові   213   в карикатурнім образі його портрет, так, як сей портрет відбивається втому суспільному болоті, якого репрезентантом являється Люціо. Wie der Schelm ist, so denkt er die Ande- геп1: брехливий, злоязичний, легкомисний у поводженні з людьми і в нарушуванні чужої слави, падкий на ласощі та на дешеві користі — отак сей Люціо малює перед дуком нібито дука, а властиво свою власну вдачу. Але в тім брехунці сидить щось далеко гірше, невважаючи на його добродушність. Погляньте лише, як безлично він у п’ятім акті, дуфаючи на своє дворянство, скидає свою власну провину на голову неповинного ченця, як брутально він хапається помагати при його ув’язненні, хоч знає, що за його брехню сього старця жде в’язниця і торту раї І не виявися під каптуром ченця дукова голова, будь чернець Людовік дійсним ченцем Людовіком, мандрованим монахом, він на основі зізнань сього вітрогона дійсно попав би на тортуру, і Люціо не завагався б іще раз присягти фальшиво і своєю присягою запровадити старця на ешафоті   Іі. ГЕРОЇ ДРАМИ   Оце ми перебрали ті мотиви й ті постаті, які Шекспір чи то перейняв готові (в найзагальніших рисах, розуміється!) з давнішої драми, чи докомпонував, ведений несхибним почуттям контрастів та обопільних доповнень, для заокруглення драматичної будови. Ми оглянули, так сказати, архітектонічне в’язання будови; загляньмо ж тепер у її нутро, в душу твору. Попробуймо уявити собі, що хотів Шекспір сказати своєю драмою, до кого і против кого звертав він сим разом своє слово.   Щоб виробити собі ясну відповідь на сі питання, треба поперед усього знати, коли і серед яких обставин була написана ся драма. Дня 26 марта 1603 р. вмерла королева Єлизавета. В поемі на її честь п[ід] н[азвою] «England’s Mourning Garment» відзивається поет Четль також доШекс- піра, якого поетично називає Меліцертом (Медоустим), ось якими словами:   Най медоуста його муза плаче По смерті тої, що його все чтила,   Як треба по заслузі й прихиляла На спів його своє царськеє вухо2.     1	Він негідник і всіх Інших вважає такими (нім.).— Ред.     2	Цитовано в книзі: Sidney Lee, William Shakespeare, seln Leben und seitie Werke, Leipzig, 1901, стор. 214.   214   її наступником на англійськім престолі був Яков І, король Шотландії, син нещасливої Марії Стюарт, що, за присудом Єлизавети, була страчена в Англії. Сей король, чоловік учений, визначився від першого разу замилуванням до театру. Ще не прибувши до Лондона, він одним із перших актів своєї королівської волі, патентом із 19 мая 1603 р. прийняв театральну трупу лорда підкоморія під свою власну протекцію і велів відтепер називатись їй «слугами короля». В патенті позволяється їм «свобідно виконувати штуку, виставляти комедії, трагедії, історії, інтерлюдії, моральні гри, пасторальні гри і загалом сценічні гри і все таке подібне, що вже вивчились і що ще мають вивчитись, не лише для розвеселення наших любих підданих, але також для нашої потіхи та розривки, коли вважатимемо відповідним покликати їх до гри для нашої приємності». Постійним місцем виступів сеї трупи мав бути театр «Глоб»*, та надто вільно їй було в часі проїзду по краю виступати в міській або ратушевій залі кождого міста. В патенті названо дев’ятьох акторів яко репрезентантів трупи: на першому місці Лаврентія Флетчера, що вже давніше, в рр. 1599 і 1601, грав перед Яковом у Шотландії і був найбільше знайомий королеві, на другому місці Шекспіра, а на третьому славного актора Борбеджа* (S. Lee, ор. cit., 215).   Сей патент зробив Шекспіра придворним королівським актором; є навіть традиція, що король особисто цінив його високо і написав до нього власноручний лист, якого оригінал існував іще в початку XV111 в.   Восени 1603 р. вибухла в Лондоні чума. Всі театри замкнено, і актори виїхали на провінцію. Та й король Яків із своїм двором покинув многолюдну і з гігієнічного погляду дуже неприємну столицю, полишивши завідування державних справ міністрам, і цілу зиму кочував з одного замку до другого. Аж 15 марта 1604 р. він урочисто в’їхав до Лондона, причім ІІІекспір в супроводі 8 інших акторів своєї дружини поступав у святочнім поході перед королівською каретою. В роках 1604 і 1605 Шекспірова трупа дуже часто мусила грати перед королем. У реєстрі штук, відіграних у ту пору перед королем, знаходимо під днем 26 падолиста 1606 р. також драму «Міра за міру».   Се були ті зверхні обставини, серед яких постала і була відіграна оця Шекспірова драма. Та на тім не кінець. Король Яків не любив показуватися прилюдно народові,   215   мав відразу до всяких парад так само, як дук у драмі. Від першого вступления на англійський престол він не вмів здобути собі симпатії народу, був предметом різних пого- вор і в та сплетень, яких відгуком являються поговори Лю- ція в драмі. А разом з Яковом почав у Англії здобувати собі чимраз більшу перевагу дух шотландського пуританства, ворожого всяким забавам, усяким змисловим розкошам, у тім числі й театрові. Шекспір своїм геніальним інстинктом чув, що се надходить смертельний ворог його штуки,— і він не помилився; не минуло й 50 літ, як уся драматична штука в Англії була вбита І пам’ять самого Шекспіра на довгий час майже забута. На отсього ворога забажав Шекспір ударити з цілим розмахом, ударити в його найслабше місце, в його гіпокризію та фарисейство, що прилюдно величається чистотою (purusl), а нищечком не від того, щоб дати поблажку всякій людській слабості і дійти хоч би до найпоганшого злочину. Indignatio fit versus1,— можна тут сказати про Шекспіра. Обурення на те фарисейство ворогів усякої змисловості пуритан породило в Шекспіровій фантазії фігуру Анджела, чоловіка з ангельською подобою й назвою, а з диявольською—ні, з дрібного людською, слабкою душею, ласою на радощі та солодощі, так як і всі грішні, може, навіть гірше від тих, що мусили своїм хребтом та своїми головами відповідати за такі ж самі проступки по його засуду.   Анджело — чоловік, без сумніву, здібний, що умів своєю здібністю та зверхньою подобою непохитної чесноти підкупити загальну опіиію і навіть думку самого дука. Та в грунті речі се натура мілка, користолюбна та самолюбна. Він покидає свою наречену Мар’яну в пору, коли вона втратила брата й своє багате придане; та не досить того, він не вагається пізніше, щоб оправдати себе, кинути тінь на її честь. Ставши намісником, він береться при помочі меча й тюрми реформувати обичаї, зовсім так, як того бажали ревні не по розуму фанатики пуританізму. Та зараз на першій справі, на якій він хоче показати приклад строгості та безоглядного примінення закону, він показує свою слабість і недозрілість. Постать гарної просительки Ізабелли запалює його серце — та ні, не серце; серце у нього черстве й жорстоке; вид Ізабелли, її сліз та муки розпалює лише його кров, розбуджує в його душі низькі, підлі бажан-     1 Обурення стало віршем (лат,).— Рвд,   316   ня. Яку інтересну скалю поз і тонів переходить він у обох розмовах з Ізабеллою від холодності доктринера, що не дивиться на лице, а дбає лише про закон, аж до брутальності певного в своїй позиції фарисея, який дає пізнати слабому, що його жалі на кривду пропадуть марно і не зашкодять кривдникові, та до лютої погрози тирана, що коли вона не піддасться йому, він ще перед смертю велить страшно мучити її брата! Менше скомплікована його роль в останнім акті: на очах у дука він зразу стоїть на недосяжній висоті непідкупного та справедливого судії, відмовчується на обвинувачення Ізабелли та вибухає фарисейським гнівом аж при появі Мар’яни. Та тут автор, не бажаючи доводити річ до трагічної розв’язки, зменшив роль Анджела, висуваючи наперед Ескала, який у добродушній недогадливості, замість дошукуватись об’єктивно правди, відразу велить ув’язнити та брати на тортури мнимого ченця за мниму зневагу дука й суду. Значить, і сей людяний судія в такій делікатній справі показується замалим для свойого становища—поява дука робиться конечною, і він являється, щоб розплутати вузли, затягнені його підвладними.   Брандес порівнює Анджела з Мольєровим Тартюфом. Справді, порівняння цікаве, та датський критик більше порушив, ніж перевів його. Поперед усього різниці тла: тут судія пуританин, що виступає принципіально проти тілесної розкоші, хоч, караючи інших, сам улягає слабості власної природи, а там святоша-католик, що під маскою набожності, з пісною міною та з моралізаціями на устах втискається в дім, щоб виманити собі в ньому корисне становище, руку панночки й маєток; коротко кажучи, там пуританин, що виявляється в кінці лише звичайним чоловіком, а тут єзуїт, що виявляється звичайним ошуканцем. Анджело сповняє свої поступки на видноті, Тартюф у потемках. В обох драмах князь чи володар краю виступає в кінці як вища мудрість, як deus ех machina, що відає таємне і судить не по зверхній подобі, а по глибоким мотивам; та коли у Шекспіра сей виступ дука підготований усім ходом драми і ціла мало що не трагічна подія являється князівським експериментом для випробування вірних достойників, у Мольера ми не бачимо зовсім того володаря, а тільки чуємо при кінці його нічим не приготований присуд над Тартюфом.   Фігура дука — се, властиво, великий комплімент Шекспіра для короля Якова І. Се не портрет короля. Шекспір   217   вибрав деякі прикмети Якова І і наділив ними ідеальну фігуру свойого дука. Сказавши по правді, ся фігура вийшла у Шекспіра не надто блискучою. Правда, Шекспір наділив її деякими індивідуальними рисами Якова І: німбом мудрості та бажанням бути не стільки володарем, як педагогом свойого народу, нехіттю до фігурування перед народом у всяких парадах; нарешті, не надто рицарську втечу Якова І з Лондона в часі зарази Шекспір переробив на таємничу, з вищими, мудрими цілями підняту подорож, що дає можність дукові інкогніто вглянути в глибини суспільності і відіграти роль казкового Гаруна-аль-Рашіда*. Устами Люція Шекспір недвозначно кпить із сеї ролі: «Се була дурна в його фантазія — викрастись із царства і присвоїти собі старецтво, не родившись для нього». Та й дукова роль провидіння випадає не світло: він переконується, що закон, іноді й гарний на папері, в практичному виконанні звичайно виходить на чиюсь кривду, що його педагогічні наміри в 99 на 100 випадків мусять розбитися о незламні економічні та соціальні запори, побудовані віками; та най- сумніше те, що всі ті факти якось не доходять до його свідомості і він вертається на своє становище так само мудрим (в своїй уяві), як і був на початку. Його роль яко доброчинця Клавдія й Ізабелли виходить звичайною собі інтригою, і вдри сю штуку якийсь дійсний простий чернець, дукові судії з повним правом могли би згноїти його в тюрмі разом з добродушним тюремником, повикручувавши їм попереду сустави на тортурі.   Та все оце, вся та «людська комедія» низьких пристрастей, зіпсуття, фарисейства, людської ніби справедливості і людської ніби мудрості — се лише половина драми, так сказати — темно-сіре тло, на якому вирисовуеться ясна жіноча постать — Ізабелла. Серед того зіпсуття вона невинна — і побіджае своєю невинністю; серед тих юристів та буквомудрців вона одинока мудра — мудра чистотою, правотою серця і великою любов’ю до чистоти — і побіджає всю мудрість. Вона одна проречиста в драмі, бо говорить серцем; вона — головна пружина драматичної акції, на ній скуплена вся увага глядачів. Певна річ, не будь вміщання, дука в акцію, її роль скінчилась би трагічно, бо її чиста, ясна натура не знає концесій підлоті і серед того стовпища підлоти та рутини мусила би загинути. І хто знає, якби Шекспір не був захотів зробити з сеї драми комплімент королеві і захотів справді розвинути роль Ізабелли в пов-   218   ній величі в трагічному конфлікті, чи не була би всесвітня література збагатилась одною з найкращих перлин його генія. Та й так роль Ізабелли належить до його найліпших креацій, а сцени такі, як її розмови з Анджелом і розмова з братом у тюрмі, належать до найкращого з усього, що сотворила драматична штука.   Відки взялась та фігура в Шекспіровій уяві? Певна річ, у давніших драмах Чінтія та Гвітстона, з яких він узяв канву для своєї драми, була також фігура «гіркої просительки», дівчини, сестри засудженого перелюбника. Але ті фігури мають дуже мало спільного з Ізабеллою; обі вони по короткій боротьбі улягають спокусі злого судії. Шекспір, творячи Ізабеллу, мав перед очима інший взірець, обертався в крузі інших ідей. Не забуваймо, що в тім самім році, як «Міра за міру», лиш кількома тижнями швидше, появився на сцені перед королем Яковом також його «Отелло». Пригадаймо собі центральну жіночу фігуру тої трагедії — Дездемону. Се також чиста, невинна душа, що гине в душній атмосфері чортівських інтриг та низьких підозрінь, але гине зовсім пасивно, вірячи в непохитну любов свойого мужа і не знаючи навіть, що та любов давно, майже від першої хвилі, була затруєна страшною пристрастю заздрості. Вона не виходить до кінця із сфери своєї жіночої чистоти; її загибель клубиться поза її плечима і спадає на неї зовсім несподівано для неї. Ізабелла — се просте, різке противенство Дездемони, се Дездемона, введена в діяльну роль. Зараз на початку вона виступає зі своєї сфери дівочої нетиканості, символізованої тут навіть монастирем, виступає не як невинне, несвідуще ягня, а як женщина, уоружена всею силою своєї жіночої душі до боротьби з брудним, ворожим окружениям. Вона приймає провід низького брехунця, розпусника та циніка Люція, «небезпечного приятеля»; рука об руку з ним вона поринає в темних хвилях людського кривосуддя, людського горя й зіпсуття, але ся брудна хвиля не доторкається її ніже крапелиною; серед темно-сірого окружения вона проходить біла, непорочна, сильна почуттям своєї чистоти; у неї нема ані хвилі хитання; спокуса ані на момент не показується їй у принадному світлі; супроти Анджела, як і супроти брата, її становище ясне відразу; брехня, удавання навіть у найліпшій, у зовсім невинній справі — се для неї просто фізичний біль, прикрість (див. акт IV, сцена VI: «Не навпрямки так говорити гидко. Хотіла б   219   я сказати правду...»). Нехай собі що хочуть говорять критики про Шекспірів песимізм у пору творення «важких трагедій», проте факт лишиться фактом, що фігура Ізабелли могла постати лише в уяві чоловіка, що глибоко, свято вірив у силу правди, чесноти та жіночої чистоти. Ще й пізніше, в фігурі Корделії в «Королі Лірі», ми бачимо відгук того самого настрою, з якого вийшла Ізабелла, тільки там сей настрій уже значно ослаблений, підмитий приливом зневіри й песимізму.   III.	ЗАКІНЧЕННЯ   «Міра за міру», як показує сам титул, се драма правосуддя. Питання справедливості, придержування букви закону, впливу наміру на вимір кари, впдиву суб’єктивних чинників на об'єктивну суть вини, одним словом, питання абстрактного права і людського виконання законів — ось що творить основу драми. Девіз «міра за міру»— се на мову сучасних ШекспіровІ пуританів перекладений старозавітний правний принцип «око за око, зуб за зуб». Шекспір дивиться іронічно на весь пуританізм і в іронічнім значенні кладе в титулі своєї драми його девіз. Так, міра за міру, але ж треба міряти вміючи, треба класти до міри й людські наміри, й людську волю, й людську слабість, і всі ті незалежні від людської волі imponderabilia1, що удар, вимірений направо, зводять не раз зовсім наліво; а поперед усього треба брати до міри огляд на суспільний інтерес і те зерно любові до чоловіка та поваги до його особистості, без якого summum jus—summa injuria2. Оце ті коректури, які подає Шекспірова драма до старого юридичного девізу «міра за міру», коректури, що, як знаємо, особливо від XVIII в. зробилися основою всеї новочасної юриспруденції, хоч, на жаль, і досі ще не ввійшли в практику в такій мірі, як би того слід бажати.   Невважаючи на се, драма «Міра за міру» не здобула собі такої популярності, як інші ШекспіровІ твори з доби його дозрілості. Вона не була друкована за життя поета і вийшла на світ уперше в повнім виданні Шекспірових творів із року 1623. Мабуть, і на сцені вона не держалася довго; погляди на приличність і на те, що вільно, а що не вільно показувати на сцені, швидко затіснилися в Англії;     1 Речі, які не можна зважити (лат.).— Ред.   * Найвище право — найвище безправ’я (лат ).— Ред,   220   вже в р. 1673 Давенант* уважав потрібним поставити на сцені значно ослаблену переробку сеї драми п[ід] назвою) «Закон проти коханців». Та й ся модернізація не держалася довго на сцені; XVIII вік зі своїм псевдокласицизмом прогнав її зовсім1. Тільки при кінці XIX віку розбуджений, натуралізм покликав і сей сильно натуралістичний, хоч високоідеальним духом надиханий твір на сцену. В Англії й Америці славна полька Моджеєвська* святкувала правдиві тріумфи в ролі Ізабблли; їй треба завдячити також першу виставу сеї драми в польськім перекладі у Львові восени 1902 року.     1 Я пригадую польську комедію десь із початку JCIX ріку піід] н[азвою] «Кага za calusek», яку можна вважати також дуже ослабленим відгуком Шекспірової теми. Сю комедію я читав друковану ще в- дитячих літах; ким і коли вона була написана, не тямлю.   П. А. КУЛІШ. ХУТОРНІ НЕДОГАРКИ   Харків. Печатня «Печатное дело» кн. К. И. Гагарина. 1б02, мала 8-ка, стор. 111   В пожежу, якої жертвою впав Кулішів хутір*, погоріла, крім інших паперів, ціла низка його поем, із яких авторові вдалось вихопити лише невеличкі шматочки. Ті шматочки, впорядковані до друку самим автором, видала тепер його дружина, пані Ганна Барвінок. Маємо тут чотири уривки (вони чомусь упорядковані та понумеровані дивоглядно:,Недогарок перший, п’ятий, другий, третій (1), а власне: 1. Поема «Уляна Ключниця», три цілі і половина четвертої пісні (стор. 5—64); 2. Сцени з драматичної поеми «Нагай», що мала бути чимсь на подобу Гетевого «Фавста», роль Нагая писана по-московськи (стор. 65—92);   3.	Одна майже повна пісня з поеми «Сторчак і Сторчачиха», уложеної на основі подій 1625 р.* (стор. 93—106); 4. Маленький уривок із поеми «Адам і Єва», де Куліш змалював себе самого і своє життя на хуторі та хотів, мабуть, змалювати ворожнечу проти нього селян і пожежу хутора (стор. 107— 111). Хоча початок останньої з сих поем сягає, як свідчить сам автор, ще 1862, а першої 1873, то писані вони всі (крім «Нагая») одним тоном, однаковим розміром (октавою, зліпленою з важких александринів) і зовсім у тім самім дусі любові до абстрактної культури та чоловічності і ненависті до дійсних людей. Поетичного скарбу нашої нації сі недогарки не прибільшать; для біографа Кулішевого, для характеристики його духової декаденції в останніх роках дають новий, цінний матеріал.   ПІДРУЧНА ІСТОРІЯ РУСЬКОЇ ЛІТЕРАТУРИ ВІД НАЙДАВНІШИХ ДО НАЙНОВІШИХ ЧАСІВ   Зладив Йосиф Застирець. У Львові, 1902. Накладом автора. З печатні Наукового товариства імені Шевченка. Ціна 1 кор. 70 сот. 8-ка, стор. 79   Автор, учитель руської мови і літератури в гімназії в Бережанах, видав свою книжечку не для того, щоб зарадити бракові короткого огляду нашого письменства, призначеного для молодежі (такі огляди, далеко ліпші, ніж сей, находяться при читанках О. Барвінського), а мабуть, єдино в тій цілі, щоб задокументувати, як мало руської мови і літератури вміють тепер деякі гімназіальні вчителі сього предмета. Книжка о. Застирця і з погляду язика, і з погляду знання літератури се правдивий скандал, неможлива галіматія всяких деталі в, перекручень, помилок та непорозумінь без якої-будь здорової думки, без сліду критичного суду. Д-р.Щурат, присвятивши її розборові кілька фейлетонів «Діла»*, зробив їй забагато честі, хоч і закінчив свій розбір радою авторові книжку спалити а сісти писати нову. Я поправив би другу часть сеї ради: авторові треба сісти і вчитися, вчитися від елементарних початків, від того, щоб умів, перечитавши чужу працю, переповісти її своїми словами, не перекрутивши і не сфальшувавши. В деталі не буду вдаватися, бо приходилось би корегувати майже кожду сторінку, не говорячи вже про план цілості, що свідчить про повний брак обдумання. Запитаю лише о[тця] автора, відки він про мене самого зачерпнув такі біографічні деталі, про які я ніколи не чував, як прим., що я в Ясениці «служив до служби божої», що я «в 1876 р. при нагоді з’їзду членів Общества Качковського* на руїнах Галича звеличив сей з’їзд гарним стихотвором1, що я переклав повісті Шатріа- на*? Чи се все тільки кепські жарти, чи була в тім яка тенденція?     1 0[тець1 Застирець покликається тут на «Історію літера* тури» Ом. Огоновського (III, 2, 292), та, своїм звичаєм, перекручує свій оригінал. З’їзд Общества Качковського в Галичі відбувся 1874 р., і я не був на нім, та й вірш мій із 1876 р. п[ід] заголовком] «Схід сонця» не має з тим з’їздом нічого спільного.   СОТІ РОКОВИНИ   ВРОДЖЕННЯ   ВІКТОРА ГЮГО   Дня 26 лютого сього року святкувала Франція, а з нею враз і вся освічена людськість соті роковини вродження найбільшого французького поета XIX в. і заразом найкращого представника «галлійського» генія— Віктора Гюго. На одній із головних площ Парижа відслонено в той день величний пам’ятник, здвигнений поетові цілою нацією; всі інституції, школи, товариства, починаючи від голови республіки і від найвищих наукових інституцій, узяли участь у тім празнику. Театри дали ювілейні вистави кращих драм поетових; на той день випущено й останній том монументального видання його творів; споминам про життя поета, новим оцінкам та поясненням його творів у журнальних статтях, газетних фейлетонах, брошурах та книгах не було кінця; велика нація гідно почтила пам’ять свойого великого речника, що вмів не тільки величати її в днях блиску і слави, в моментах великих історичних поривів до свободи, але знаходив огнисте слово заохоти в хвилях занепаду духу, слово святого обурення в хвилях історичних помилок, находив сльози і відразу і нову силу в хвилях упадку і тяжких катастроф.   Пригадаємо тут головні дати з його біографії. Вроджений 26 лютого 1802 р. в Безансоні, Віктор-Марія Гюго був сином полковника Иосифа Леопольда Сігізберта Гюго, в ту пору коменданта одного батальйону, що походив із сім’ї первісно селянської, яка в XVIII в. перенеслася до міста Нансі і доробилася маєтку при доставах для війська в часі великої революції. Сігізберт Гюго служив у республіканськім війську, був ранений у одній битві з вандей- цями, потім служив під Наполеоном. Шість неділь по вродженні Віктора батько його з сім’єю мусив переїздити   224   на острів Корсіку, відси 1805 р. до Генуї, пробував довший час у Неаполі, в Римі та Флоренції. Таким робом, перші дитячі роки поета пройшли під лазуровим небом Італії. В р. 1811 йому довелось, знов через батькові походи, відвідати й Іспанію, де він пробув два роки і де, одержавши від матері старанне домашнє виховання, вступив уперве до публічної школи в Мадріді. Вернувши 1813 року до Франції, він зразу пробував під доглядом матері в Парижі, де в 1814 р., по першім упадку Наполеона, з вікна свойого помешкання бачив — як сам згадує—«коней з України, що топтали поміст вулиці Шерш-Міді»*, і чув загальний окрик тривоги: «козаки йдуть!». Відси, мабуть, бачив поет і ту сцену, на яку мається натяк у його оді на смерть Наполеона, як 27 марта 1814 р. юрба обурених горожан зібралася на площі Вандома з криками проти Наполеона: «Проч з тираном!». Один смільчак — оповідає один самовидець — видряпався на т[ак] звіану] Вандомову колону, на якої вершку стоїть бронзова статуя Наполеона, і накинув тому бронзовому Наполеонові шнур на шию, а народ знизу кричав: «Тягни! Тягни! Звали тирана!» Аж росіяни мусили поставити сторожу коло монумента та пильнувати його перед французами. Звісно, що не 1814, але 1871 року, в часі Комуни, Вандомову колону, за радою маляра Курбе*, таки обалено.   В р. 1815 Віктор Гюго вступив до школи, до пансіону Кордьє і Декотта, яку скінчив 1818 р. з відзначенням. Батько бажав бачити його студентом політехніки, та молодий школяр уже тоді стріляв у інший бік. На однім його шкільнім зошиті з 1816 р. находиться приписка: «Хочу бути Шатобріаном* або нічим». Шатобріан був тоді признаний першим поетом Франції. Ще на шкільній лаві молодий Гюго перекладав із латинської поезії Вергілія, укладав власні трагедії та оди і одержав навіть 1817 р. відзнаку від Академії на поетичнім конкурсі.   Хоча вихований у традиціях революційних і наполео- ністичних, у яких виріс його батько, Віктор Гюго розпочав свою поетичну кар’єру як рояліст і консерватист, ідучи за провідною звіздоюШатобріана. Сей видавав від 1818 р. часопис «Le Conservateur»; Віктор Гюго 1819 р. з деякими молодими приятелями розпочав видання місячника «Le Conservateur litteraire» в дусі крайньо консервативнім і прихильнім до короля. В р. 1822 вийшла перша збірка його поезій п[ід] заголовком] «Odes». У передмові молодий   226   автор заявляє, що кожний письменник повинен мати поперед усього одну мету — бути пожиточним. Сам він бажає «промовляти тою мовою спокійною, повною відради й релігійного духу, якої так потребує стара суспільність, що тільки що перебула страшні сатурналії атеїзму й анархії».   В своїм журналику він працював дуже пильно і до 1827 р. надрукував у ньому 272 більших статті, крім новинок та хронікерських записок, не підписаних його іменем. В р. 1827 він видав свою драму «Кромвель» з голосною передмовою, що була першим блискучим маніфестом французького романтизму. Перша вистава його драми «Ернані» була формальною битвою нового напряму з псевдокласичною школою. Та виламавшися з правил сеї перестарілої рутини, молодий поет поступав рівночасно чимраз далі наліво в своїх політичних поглядах. Панування Бурбонів, посаджених на французькім престолі по упадку Наполеона, було нужденне. Тим-то й не диво, що молодий поет, розпочавши 1821 р. бурбоністом, уже в 1830 р. являється напо- леоністом і бачить у великім Наполеоні славу і велич Франції.   Ще перед тим він видав том нових своїх поезій п[ід1 заголовком] «Les Ballades», у яких бачимо переважно теми з середньовікової Франції; вони були одним із симптомів того замилування до середніх віків, яке проявив романтизм і в Франції, і в Німеччині. Але рухлива фантазія Віктора Гюго не вдоволилася одним напрямом; його геній ловив на льоту настрої та змагання кожної епохи та давав їм вираз у огнистих, часто многословних, перетяжених образами, метафорами та контрастами, але все гучних та мелодійних віршах. Від р. 1825 починається у Франції доба грекофільства; се слово на якийсь час робиться символом, у якім спочиває всяке змагання до національної і політичної свободи; Віктор Гюго передає настрій того часу в новій збірці поезій, виданій 1829 р. п[ід] заголовком) «Les Orientales». Ся книжка мала величезний успіх і викликала немало демонстрацій і навіть державних заходів на користь освободження Греції від турецького ярма.   Переміна правління у Франції, довершена революцією 1830 р., і посадження на престолі Людовіка-Філіппа застало Віктора Гюго вже наполеоністом. У своїй новій поетичній збірці «Chants du crepuscule» («Пісні сумерку») він найбільше місця присвячує культові Наполеона, а пере-   226   везения Гюго тіла з острова св. Єлени до Парижа в р. 1840 вітає величною одою.   Та рівночасно поет не переставав працювати так інтенсивно, що міг дивувати навіть французів, що загалом визначаються великою літературною продуктивністю. З-під його пера сипались поезії, драми, повісті, журнальні статті — досить згадати велику повість «N6tre Dame de Paris», де автор пробував воскресити середиьовікову Францію з її гарячою релігійністю, рицарями та феодальними відносинами, і також на історичнім тлі побудовані драми «Ерна- ні», «Король бавиться», «Лукреція Борджіа», «Кромвель», «Маріон Делорм». Та найбільше слави здобули йому невеличкі оповідання «Клод Ге» і «Останні дні засудженого на смерть», у яких він більш риторично, ніж артистично, та все-таки з гарячим запалом і з любов’ю до нещасних виступав за реформою кримінального законодавства, за знесенням кари смерті і гільйотини.   Його ім’я вже в ту пору було славою Франції. Вчасно він був вибраний членом Академії, а 1842 р. був її президентом. Невважаючи на революційну фразеологію його писань, він поводиться зовсім лояльно супроти короля, який приймав його у себе без церемоній, а 1845 р., невважаючи на протести міністрів, іменував його пером Франції. Та рівночасно, осягнувши найвищі почесті, які могла дати йому монархія, Віктор Гюго під впливом соціалістичних ідей Сен-Сімона* та П’єра Леру* писав свою величезну повість «Les Miserables», ту епопею гуманності супроти найнижчих верств, колосальний протест покривджених та потоптаних супроти соціальної неправди. Ті самі ідеї в значній часті панують і в найкращих збірках його поезій, виданих у ту пору, «Contemplations» і «Feuilles d’automne». В р. 1848 Віктор Гюго з рояліста робиться республіканцем. Його вибирають до парламенту. Там він зразу був гарячим прихильником Людовіка-Наполеона. Він заснував газету «L’Evenement»*, якої начальним редактором був його син; у тій газеті привітано з великим ентузіазмом вибір Людовіка-Наполеона до парламенту і поставлено його кандидатуру на президента республіки; чотири роки пізніше Людовік-Наполеон силою грудневого державного перевороту зробився цісарем Франції, а Віктор Гюго яко його смертельний ворог виїхав із Франції на добровільне вигнання*. Він осів на острові Гернсей, відки кидав свої громи на «Другу імперію» і відки вернув до Франції аж по ката-   227   строфі, яка постигла наполеонівське правління під Седаном*.   Ті майже 20 літ, пробуті на вигнанні, були добою ненастанної праці і боротьби. Геній Віктора Гюго, вирваний із виру політичних інтриг, у яких він ніколи не вмів удержатися на висоті, чимраз ширше розвиває свої крила в сфері поезії. Кинувши тріскучу бомбу на Наполеона в збірці поезій «Les Chatiments», він кладе собі Інші, чимраз ширші плани. В повісті «Les travailleurs de la mer» він бажає дати Франції новочасну «Одіссею», пройняту запахом моря, широку, як морський горизонт. Ще ширший план носиться перед його душею — дати в ряді поем образ усеї людськості від її первопочатків аж до найдальїїіих крайчиків будущини; постає звільна його «La Legende des siecles», збірка першорядних поетичних перлин, нанизаних поруч із невдатними виплодами дивоглядної риторики. Так само неодноцільне враження роблять його поезії «Chan- sons des rues et des bois», повість «L’homme qui rit», розвідка проШекспіра, що виросла на цілий том.   Катастрофа наполеонізму була днем його повороту до Франції. Страховища війни і комуни він оспівав у книжці «L’annee terrible». Вибраний до парламенту 1871 р., він не відіграв у ньому визначної ролі; Третя республіка, навіяна духом реалізму та опортунізму, не розуміла його романтичної фразеології. З невичерпаної теки, заповненої працями, написаними в тишині вигнання, він публікував том за томом що раз нові твори, поетичні, політичні, в тім числі свої парламентарні промови з літ 1848—1852, свої спомини про державний переворот 1852 («Histoire d’une crime»), далі поеми «La рШё supreme», «Le Pape», «L’Ane», «Religions et religion», драму «Torquemada», збірки поезій «L’art d’§tre grand-pere», «Les quatre vents de 1’esprit» і т. ІН. У всіх находяться твори першорядної красоти обік нестерпних риторичних екстраваганцій.   Та, незважаючи на се, кожна його нова книжка, як могутня блискавка генія, розходилася широко по світі і будила сильний відгомін. Се показалося найкраще д [ня] 27 лютого 1882 р., коли 80-тІ роковини уродин великого поета були днем нечуваних овацій для нього не лише цілої Франції, але всього цивілізованого світу. Дня 23 цвітня 1885 він умер.   З його смертю далеко не вичерпалася тека його готових творів. Рік за роком публіковано що раз нові і, признати,   228   щораз слабші його речі. Величезна його кореспонденція ще в переважній часті жде опублікування. Так само й літературно-історична критика про його поезію і про його особу ще далеко не сказала останнього слова. Се була одна з тих великих появ, що немов гігантичні будівлі заслонюють пів- горизонту тим, що стоять близько них; треба аж значного віддалення, щоб обняти і оцінити їх велич. За життя одні обожали його, інші находили в ньому самі неконсеквенції, смішності, а в його творах саму риторику та неприродність. Одні й другі не віддавали йому повної справедливості. Се двоїсте відношення до поета не багато змінилося й досі. Та проте поза ентузіастичними і ворожими окриками партій чимраз виразніше прокладає собі дорогу спокійна, історична оцінка. Нехай і так, що в величезній, звиш 100-томо- вій літературній спадщині Віктора Гюго більша половина буде жужелиць та труску, то все-таки там набереться й щирого золота так багато, що воно напевно переважить не то сотки його критиків, але багато генерацій поетів та публіцистів, що тепер уважають себе безмірно вищими від нього. Великі імпульси гуманності, милосердя, соціальної справедливості, що кинув він, протягом літ поступаючи все наперед у радикальнім напрямі,— ті насіння високого ідеалізму, які він розсіяв по широкім світі своїм огнистим словом, не пропадуть, а житимуть і цвістимуть ще й тоді, коли пам’ять усіх його епігонів, парнасистів*, сатаністів*, символістів та декадентів давно покриється заслуженим забуттям.   МИХАЙЛО ЩЕТРОВИЧ] СТАРИЦЬКИЙ   І   У грудні миніулого] року в залі київського суду відігрався останній акт не дуже цікавої, та проте для російсько-українських відносин дуже характеристичної драми. Судили д. Александровського*, російського журналіста, обвинуваченого за нарушения честі д. М. П. Старицького, українського письменника, в статті «Драматурги-хищники», яку Александровський 1897 р. помістив у російському] часописі «Мировые отголоски» в маї 1897 р., ч. 130. Не входячи в деталі процесу, зазначимо лише, що суд признав Александровського винуватим, засудив його на 7 день в’язниці (нижче законного minimum наслідком заяви з боку оборони д. Старицького, що їй не ходить о вимір кари, лиш о признання вини) і оплату коштів процесу. Сам вирок суду дає д. Старицькому повну сатисфакцію, признаючи закиди Александровського, піднесені в названій статті, «заведомо лживыми», подиктованими наміром «унизить и опозорить Старицкого как писателя в глазах читающей публики и дискредитировать его как человека». Суд сконстату- вав, що вся стаття Аїлександровськоіго «носит характер сплошного глумления с оттенками личного раздражения, ибо только состоянием раздражения можно себе объяснить подбор сильных слов, не соответствующих понятиям того преступного деяния, которое* приписано им Старинному».   Та, крім питань, що торкались д. Старицького як драматурга і директора українського] театру, якому Аїлек- сандровіський закидав плагіати та присвоювання чужих праць, на розправі було порушено, особливо експертом оскарженої сторони, проф. Флоринським*, ширше питання   230   про значення літературної діяльності д. Старицького, про його становище в українській літературі, про степень його оригінальності загалом. Знаючи прихильність сього професора і славіста до української] літератури, можна було наперед сподіватися, що він і на діяльність д. Старицького погляне досить скептично, і його вислів, що «я больше занимаюсь сухими вещами, филологией, но все-таки могу сказать, что его (тобто д. Старицького) литературное имя невысоко стоит», у своїй суті не був ні для кого несподіванкою. Все укріаїнське] письменство для проф. Флорин- ського загалом «невысоко стоит», а навіть зовсім зайве на світі — чи ж диво, що й д. Старицький «невысоко стоит»? Коли що було несподіванкою в сьому признанні проф. Фло- ринського, так се хіба те, що він, познайомившися, як сам заявляв перед судом, з усім друкованим матеріалом, належним до справи, і виробивши собі вже й перед тим ясний суд про д. Старицького, не зумів на суді сказати нічого більше, крім сеї банальної фрази. Хоч і яка суха річ філологія (властиво, сухість її лежить не так у самій речі, як більше в особах деяких філологів), то все-таки вона наука історична, яка показує нам певні явища в їх природному розвої і вчить розуміти пізніші з давніших, зложені з поєдинчих. Власне філологічний метод повинен би був вказати проф. Фл[оринсько]му одиноку стежку для зрозуміння й оцінки літературної діяльності д. Старицького. Коли б він був добрим філологом, дійсним ученим, перейнятим любов’ю до розвою живого слова, здібним заглядати в глибину того розвою, в його пружини й переходи, то я певний, що він був би не міг скомпрометувати свого характеру як ученого, а ще й славіста, таким банальним реченням про д. Старицького, як і взагалі многими подібними, ще більше нещасливими реченнями, які в останніх роках «вирвались із-за огорожі його зубів».   Справа про значення мало що не 40-літньої діяльності д. Старицького в українськім письменстві, легкомисно і злобно порушена д. Александровським і зовсім ненауково схарактеризована проф. Флоринським, так і лишилася не- виясненою. Певне, зала київського суду не була відповідним форумом для її вияснення; се задача преси й критики, особливо української, якій в часі тої розправи також дісталося на горіхи. По думці д. Аліександровського], українські критики «умеют только неистово восторгаться и мало- русскими актерами и малорусскими пьесами». Не знаю,   231   наскільки правди в тих словах, бо всіх газетних критик, друкованих у Росії, мені не доводилось читати; але те, що можемо читати от хоч би в «Киевской старине» або в тих рецензіях, що присилаються до «Л[ітературно]-н[аукового1 вісника», найдете, що хочете, крім безмежного та безкри- тичного «восторга». Навпаки, в тих рецензіях попадаються речі дуже прикрі, як ось останніми часами про нові твори Кропивницького*, давніше про «Тараса Бульбу» д. Ста- рицького і т. д. Загалом, думаю, українська преса, наскільки вона має можність виявити своє обличчя, чесно й об’єктивно сповняє свій обов’язок інформувати публіку та пояснювати їй факти без пристрасного самолюбства й без сліпої ворожнечі. Дай боже й нашим сусідам стільки об’єктивності та безпристрасного судуі   З огляду, що ім’я д. Старицького сталося в останніх роках метою найрізніших вистрілів з боку чужих і своїх, сталося, так сказати, дразливим пунктом у історії українського] письменства й загалом українофільства останніх десятиліть, виринає перед критикою неминуче завдання придивитися без упередження його діяльності й її здобуткам, вияснити, що в ній було тривкого й плідного, а що можна вважати чи то помилкою, чи то загалом виплодом важкого лихоліття та ненормальних обставин нашого письменства або й особистою виною письменника. Певна річ, такий осуд, хоч як потрібний для орієнтації вже тепер, не може бути остаточний і категоричний; будущина видасть свій осуд на зовсім інших основах. Та проте й осуд сучасності, виданий совісно та неупереджено з її становища, має своє значення вже хоч би тим, що заспокоює потребу тої сучасності, а, з другого боку, виявляє більшу або меншу зрілість та ширину її погляду.   Бажаючи на оцих сторінках дати пробу такого осуду про дотеперішню діяльність д. Старицького, я не закриваю перед собою всієї трудності сього задуму. Діяльність д. Старицького почалась і йшла серед відносин і людей, знайомих мені дуже мало й здалека; далеко не все з того, що понаписував він, доступне мені, а з доступного далеко не все можна оцінити як слід без докладного знання ближчих обставин, часу й місця. Та, з другого боку, се й дає мені деяку смілість. Непричасний ні до яких особистих зачіпок, партій чи напрямів українсько-російської суспільності, я можу говорити більш об’єктивно, дивитися на діяльність д. Старицького з дальшої перспективи, немов із іншого,   гэг   пізнішого часу, для якого також пропадає найбільша часть тих деталів, що так чи інакше впливали на осуд близьких сучасників.   II   Коли 1861 р. в Петербурзі вмер Шевченко, то взяв із собою в могилу цілий один період нашої літератури, цілу окрему манеру поетичної творчості. Тою дорогою, яку перший проложив і до кінця пройшов він, іти далі було нікуди; той окремий стиль, який вніс він у нашу поезію, був властивий йому, був його індивідуальний стиль. Хоч і як легко видавалось наслідувати його, то проте під руками інших він виходив паперовою квіткою, а часто подобав на карикатуру. Та проте враження Шевченкової поезії було таке сильне, чар його слова такий тривкий, що в розумінні многих українців українська] поезія могла виявляти себе тільки в тій, Шевченком усвяченій формі, тільки його стиль видавався справді поетичним, тільки його мелодії «відповідали духові української національності», тільки в тім напрямі треба було йти дальше.   І рушили йти. Поперед усього Куліш, палений завистю проти покійного товариша, на якого втайні дивився згори, як на чоловіка неосвіченого, та якому за життя не осмілювався «робити конкуренції» своїми більш освітніми поезіями. З його теки висипались «Досвітки»*. Все тут було: лірика й епіка, слов’янофільство й демократизм, Хмельниччина й козаччина перед Хмельницьким, тон народної пісні і манера Шевченка і початки спеціальної Кулішевої філософії, хоч іще не вироблені; були громи на «гайдамацтво» в особі Кривоноса* та й на панство в особі князя Яреми*. Не було тільки одного —- Шевченкового генія, Шевченкового гарячого чуття, яким він умів осяяти, огріти все, до чого доторкнулося його перо. Даремно Куліш вишліфовував зверхню форму своїх віршів, щоб вона була ліпшою від «занедбаної» форми Шевченкових поезій,— навіть найбільш занедбані, ескізні Шевченкові вірші виходили сто раз мелодійніші, натуральніші від Кулішевих гладко підгибльованих полін. Даремно Куліш додавав до своїх віршів ноти та вчені екскурси, щоб присоромити ІІІевчен- кове неуцтво; в словах неука Шевченка було сто раз більше глибокої життєвої, а тим самим і історичної правди, ніж в учених нотах, а потім і в цілих оберемках томів Куліше-   233   вої історіографії та історіософії. Хоч і як сердився Куліш на Шевченка — зразу тихо, а потім і голосно, аж надто голосно, то проте іронія долі визначила йому перше місце в числі е п і гонів Шевченка,з усіми неприємними прикметами епігонізму. Не тільки в манері поетичного складання в своїх «Досвітках» він іде за слідом Шевченка — се ще дрібниця, і він пізніше отрясся з тої манери,— але найбільше фатальне і найбільше трагічне для нього було те, що до кінця життя він не міг вирватися з того круга понять, образів та проблем, які геніальною рукою поклав перед Україною Шевченко. Мов у незримій клітці, бився Куліш до смерті в тім зачарованім крузі; мов Мефістофель у закінченні Гетевого «Фауста» воює з рожами, що, кинені руками ангелів, за його дотиком переміняються на огні і палять його, так і Куліш до смерті воював із шевченківськими поняттями та образами України, козацтва, гайдамацтва, панства і простолюддя, з якимсь нервовим роздразненням ки- даючися з одного екстрему в другий і ніяк не можучи ані спекатися тих образів, ані побороти та знівечити їх бодай у власнім переконанні. Навіть екскурсії на поле європейської науки й літератури, праця надШекспіром та Біблією не могли вказати йому певного виходу; всюди він находив ненависну тінь Шевченка (пор. Шевченкові «Псалми» та Кулішів «Псалтир»!) і всюди, мов ланцюг за каторжником, тяглось за ним почуття його епігонства. В тім болючім почутті (воно ще комплікувалось аналогічним почуттям супроти Костомарова) й лежить, по моїй думці, глибока трагедія Куліша, найбільшого з Шевченкових епігонів, але все-таки лише епігона.   Та проте хоч яке прикре враження роблять останні писання Кулішеві, повні якоїсь сліпої пристрасті, навіяні злобою, нетолеранцією, ненавистю до людей— і все те в ім’я якоїсь дивно понятої культури,— все-таки для історика власне та хиткість Кулішева, ота пристрасть, оте вічне шукання якихсь нових ідеалів, нових богів і нової віри лишиться характерним і навіть симпатичним об’явом його великого, хоч недужого духу. Йому не дано було гармонії, але він ніколи не міг успокоїтися на дисгармонії і пристрасно шукав того, чого не міг осягнути. Хто зна, чи не се було й джерелом його зависті, а далі й ненависті до Шевченка, що «неосвіченому», невченому поетові майже без труду і без зусилля, самі собою, давалися їакі речі, такі образи й ідеї, яких учений Куліш, узброєний розумом, не міг   234   опанувати, по старому та вічно правдивому слову Шіл- лера:   Was nicht der Verstand der Verstandigen sieht,   Das Cbet in Einfalt ein kindlich Gemiith1.   Та коли Куліш, ясно чи неясно почуваючи межі свойого епігонства, до кінця життя не переставав шарпатись, кидатись, сердитись, шукаючи собі нового, широкого фарватеру й не находячи його, то ціла плеяда дрібніших натур спокійнісінько плила тою борозною, яку визначив на хвилях нашої поезії могутній корабель Шевченка, і не силкувалася вирватися з неї. До таких епігонів, що навіть не почували свойого епігонства і не почували потреби вирватися на ширше море, належав Степан Руданський, поет, безперечно, талановитий, але наскрізь неоригінальний і позбавлений власної індивідуальності. Перейнявши від Шевченка поетичну форму, найпростішу, яку тільки має наша мова, він до кінця вдоволився нею, хіба деколи, в немногих своїх ліричних поезіях запозичав форму і манеру від іншого лю- дового поета — Кольцова*. Ще більше несамостійним був він щодо змісту своїх поезій, перекладаючи на вірші людові легенди та анекдоти. Ані натяку на якісь власні погляди і власний світогляд, ані іскри того могутнього чуття, що б’є на нас із кождої строфи Шевченково'і. Руданський найменш ідейний із наших поетів і найбільш імперсональний. Його історичні поеми, що оспівують українську гетьманщину XVIII в., се недоладне і зовсім школярське перевір- шування уступів із Маркевичевої «Истории Малороссии»; навіть його «Цар Соловей», лишаючи набоці дуже наївне алегоризування, показує дуже примітивне розуміння історії Слов’янщини. Певна річ, його віршуванню не можна відмовити певної грації, гумору та погідності, особливо в «Співомовках», але все те—прикмети, що не чинять зовсім великого поета. Недарма Лессінг* сказав: «Was artig ist, ist klein»2. Обмеженість його таланту і епігонство його манери найліпше видко на його пробі переспіву «Іліади», для якого він в українській мові не зумів підібрати відповіднішого розміру, як розмір жартливої пісеньки:   Ти ж думаєш, дурню, що я тебе люблю,   А я тебе, дурню, словами голублю!     1 Що не бачить розум розумних,   Те осягне у своїй простоті дитяча душа (цім.).— Ред,   * Що порядне, те дрібне (нім.).— Ред.   235   І таким розміром він узявся передати по-нашому цілу величну Гомерову епопеюі   До тої самої групи епігонів, як третій видніший її репрезентант, належить і Олександр Кониський. І він у своїй поезії не вийшов ані поза Шевченкову манеру, ані поза круг його суспільних та політичних ідей і навіть далеко не вмів виповнити сього круга. Як же далеко поза огнистими Шевченковими інвективами стоїть його «програмове» признання:   Не обскурант я, що не плачу За тим, чого нема.   Я України долю бачу Не в бунчуках, не в булаві,   Не у гетьманській голові...   Чи щиро, чи не щиро боронив себе Кониський таким признанням у 60-х роках — не знаю, та се певне, що закид обскурантизму за те, що чоловік не бачить будущини народу в його минувшині, та й то не дуже блискучій минувшині, виглядає чимсь недоладним. Далеко більше докорів, і власне в обскурантизмі, могло було в тім часі визвати, якби Кониський був признався власне до козако- і гетьманофіль- ських поглядів. Але тут загородив дорогу Шевченко ще 1846 р., висловивши такий, на той час справді смілий і єретичний, погляд, що   Раби, підніжки, грязь Москви,   Варшавське сміття — ваші пани, Ясновельможнії гетьмани.   На такий єретичний у якім-будь напрямі вислів, на таку силу слова Кониський, як і жоден із епігонів, не здобувся ніколи.   Обік сих трьох видніших репрезентантів мала добаШев- ченкових епігонів ще кілька менших, як ось Глібова, Мову, Кулика*, Огієвського*, Чубинського*. [...]Зрештою, ся доба зазначила себе в укрІаїнському] письменстві пам’ятним антрактом 1862—1872, десятиліттям страшного і фатального затишку та застою, млявості в публічнім і літературнім житті, продукуванням не для друку, а для власного бюрка, загальним занепадом, а в найліпшім разі збиранням сирих етнографічних матеріалів.   236   III   З податком 70-х років XІX в. зложилася в Києві громадка людей, українців, якій у історії нашого духовного розвою не легко підшукати пару. Переважно люди з немалими, деякі між ними з першорядними талантами, високоосвічені, оживлені найкращими ідеями свого часу, пройняті запалом до чесної праці для рідного краю, вони внесли всі свої великі духовні засоби, свій запал і енергію в діло двигання українського народу. Майже всі вони колись, у 60-х роках, працювали в недільних школах або сяк чи так прикладали руку до праці над великим ділом знесення кріпацтва і реформ Олександра II, а тепер видимим центром їх праці зробився Південний відділ Російського географічного товариства в Києві. Головними верховодами тої громадки були В. Антонович* і М. Драгоманов [...]. М. Драгоманов, незвичайно вразливий на всі нові течії в духовній сфері, з вродженим нахилом обіймати якнайширші горизонти, з девізом «nihil humani а ше alienum»1, лучив у собі запал ентузіаста з невмолимим скептицизмом Історика, всесторон- ність публіциста зі строгим методом спеціаліста-вченого. Історик, етнограф, фольклорист, він у всі свої праці вносив свою індивідуальність, на всіх лишав печать свого незвичайного духу.   А обік сих двох— цілий ряд інших, що тривкими знаками вписали свої імена в історії української] науки і письменства: Житецький, Михальчук* і Науменко*— філологи, Русов*, Вовк, Лисенко — ціла плеяда діячів, що при інших, щасливіших обставинах могли зробити дуже багато, та й так, серед дуже тяжких злигоднів, зробили немало, поклади, так сказати, нові, ширші підвалини для розвою українського] народу, нав’язали нитку того розвою там, де ЇЇ 1847 р. перервано при розбитті Кирило-Ме- фодієвого братства і де не могла її нав’язати петербурзька «Основа»,— нав’язали зовсім з іншими засобами науки, ідейності та загалом суспільного підготування, ніж про се можна було думати 1846, а навіть 1860 — [18]61 р. І коли б пильній громадській діяльності тої плеяди було судилося протягти свою лінію з первісним огнем і в первіснім напрямі з яких 10 літ, то, певно, справа українського] національного відродження в Росії і навіть у Галичині була би сьогодні стояла далеко вище й краще, ніж се бачимо тепер.     1 Ніщо людське для мене не чуже (лат.).— Ред,   237   На жаль, діяльність тих людей без важніших перепон тяглася ледве 4 роки; потім почалася реакція, нагінка; для пізніших генерацій, що бачили лише розвалини ледве роз початої будови, бачили розстрій і зневіру там, де вперед панував ентузіазм і надія на успіх,— для тих пізніших поколінь ся весна українського громадського життя в Києві (аналогічні осередки поставали тоді також у Одесі, Катеринославі, Полтаві та по інших містах) видається чимсь напівміфічним. Друкованих споминів та загалом свідоцтв про настрій та ідеї того часу майже не маємо; історик нашого відродження може й проминути сю добу незвичайного оживлення без ближчої уваги та тільки буде дивуватися, що многі тодішні й пізніші факти, що тісно лучилися з тим оживленням, не находять собі пояснення без докладного знання тої доби1.   В оцю-то незвичайну, гарячу і плідну добу,, під впливом сеї плеяди і пройнятий її ідеями, виступає на літературну ниву Михайло Старицький. Хоча його літературна діяльність розпочалася вже давніше, 1865 р., то були се лише переклади, переважно з російських поетів, з якими він виступав перед публікою. Тільки 1868 р. він виступає уперше з оригінальними поезіями в львівській «Правді».   Хоча в тих поезіях мало ще власного, пережитого і перечутого, то проте і в формі і в змісті їх бачимо заповідь чогось нового, бачимо перші признаки виходу української поезії з доби епігонства, з наслідування Шевчен- кової манери. Бо коли в добі епігонів майже обов’язково було дивитись на світ і на людей очима співучого селянина, афектувати селянську наївність, починати поезію від зір, вітру, сонця, хмар або соловейка і потім більше-менше ех abrupto2 перескакувати на індивідуальне поетове «горе» або «щастя»; коли там усі людські відносини і вся природа мусили бути стилізовані, позбавлені реальних прикмет і деталей, більше-менше в такім самім розмірі, як у орнаментах народних вишивок являються стилізовані квітки та листки, то Старицький відразу відкидає той конвенціональний стиль, кермуючись тим вірним почуттям, що той     1 Деякі, і, здається, найцінніші зі звісних досі, матеріали для пізнання тодішнього часу полишив нам пок[ійний] Драгоманов у своїх «Австроруських споминах», у різних статтях, друкованих у «Громаді»*, та в численних листах, яких опублікування, з легко зрозумілих причин, приїїдеться ждати ще довгі літа. '     8 Не закінчивши (лат.).— Ред.   238   стиль був природний і поетичний в устах Шевченка, але не може бути тим самим в устах Куліша або пізнішого українського] поета. В тих перших поезіях Старицького і у всіх пізніших бачимо виразно, що се говорить український інтелігент не до фікційного українського] народу, який з елементарних причин не міг ані слухати, ані розуміти його,— але до своїх рівних інтелігентів, про свої інтелігентські погляди та почування. І спеціально—се уперше заговорив українським поетичним словом російський інтелігент, який почував себе ближчим духовно до загалу російської інтелігенції, ніж до маси темного українського люду, і який, виходячи із основної течії думок і поглядів тої російської інтелігенції, доходив зразу до спочування недолі та соціальному покривдженню українського люду для того, що він частина робучого люду загалом, а тільки з часом здужав докопатися до глибшого, ніжнішого чуття для сього люду з тої причини, що він рідний, свій, українськи й. Настрій нашого поета сумний, думи важкі, але, шукаючи їх причин, ми віднайдемо їх не в якихсь місцевих обставинах, властивих лише українському окружению, не в поетових особистих пригодах, а в настрої всеросійського інтелігента того часу. Се була доба важкої реакції, що після вистрілу Каракозова* 1866 р. почала гнітити Росію і систематично, крок за кроком ламати будову реформи, досить широко заложену, та не доведену не то що до кінця, але ледве чи й до половини. Народолюбство, recte1 мужиколюбство, викохане у російської інтелігенції російською літературою й критикою, по блискучих надіях на широку й щиру підмогу зверху тепер дійшло до гірких розчарувань та безрад- ності. Що робити далі? Як запомагати тому народові? Відгук тих скорбних дум всеросійського, звісно, ідейного інтелігента чуємо в перших оригінальних поезіях М. Старицького.   І знов нудьга, мов рясою ченця,   Укрила серденько, повнісіньке отрути. Мовчи, бездольнеє! Не довго нам тут бути, Дотягнемо як-небудь до кінця.   Пора спочить: уже прийшла зима, Непрохана лягла, скувала все морозом...   * Правильно (латРед.   239   Таке читаємо в першій «Думці» Старицького, що стоїть на чільнім місці його оригінальних поетичних складань. Я не знаю, чи зачинав котрий-небудь поет свою поетичну творчість такими важкими, старечо-безнадійними тонами.   Чого бажать? Розбилися гадки,   І бурею поламане все гілля;   Відгадані всі загадки, прислів’я, '   І потолочені найкращії квітки,   Не забуваймо, що коли складались оці вірші, в Петербурзі завішено найкращий тодішній місячник «Современник»*, засуджено на каторгу найліпшого російського публіциста Чернишевського, позасуджувано на тяжкі кари ще цілу низку талановитих письменників, як-ось Михайлова*, Худякова*, Щапова* і інших, і російському інтелігентові справді могло здаватися, що се потолочено всі найкращі здобутки дотеперішнього розвою Росії і замуровано дорогу дальшому розвоєві. Що д. Старицький мав на думці власне ті загальноросійські злигодні, а не що інше, пишучи свою першу «Думку», се досить виразно видно з двох її останніх строф:   Була весна — надія розцвіла,   І рідний брат пізнав рідного брата,   І працею заворушилась хата На користь рідного села.   Була доба) Минулися святки,   І хуртовиною розкидана отара.   Так над садком, бува, біжить пірнічна хмара,   1 спалить цвіт і розкида листки.   Оця весна то була доба реформ 1860—1864 р., коли справді могло здаватися, що російська суспільність сама візьме в руки довершення свойого суспільного та політичного перестрою, коли російські інтелігенти справді «заворушилися» в різних комітетах, мирових судах, недільних школах. В очах нашого поета се були «святки», російський Великдень, по якому аж надто швидко набігла буря і оббила ледве що розцвілий цвіт.   Як бачимо, для характеристики настрою російського інтелігента оця «Думка» українського поета (друкіована] в «Правді», 1868 р., ч. 20) являється не менше цінним документом, як рівночасні вірші Некрасова або й інших тодішніх російських поетів, що в сйоїх поезіях торкалися   240   «злоби дня», а не воліли ховатися в світ класичних абстракцій. Та для характеристики власної індивідуальності, власної душі нашого поета і його безпосереднього окружения вона не дає нічого. Так само мало можна добачити індивідуального і в інших тогочасних віршах Старицького, навіть у таких, що торкаються зовсім індивідуальних струн його душі, відносин «до подруги», до любої жінки.   Не руш, о подруго, не руш моєї врази,   Бо хоть твоя рука тендітна й молода,   А все ж поворухне і муки ті і сльози,   Від котрих ти сама б одскочила бліда.   Не заглядай в мою отруєную душу,   Не воруши пережитих хвилині Нащо те пам’ятать, що я забути мушу,   Що полягло давно під попелом руїні   Поет немало говорить про той свій таємний біль — він, зрештою, раз називає його й «голосним»,— але що се за біль, ми так і не дізнаємось із його віршів.   Тільки з рядків:   Там є багато сліз — і не моїх єдиних,—   Багато сліз чужих, гірких і тяжких дум,   Багато крові є,—   ми можемо догадуватися, що се знов-таки було не індивідуальне горе, а та загальна реакція, що тяжіла тоді на кожнім інтелігентнім росіянині і кидала тінь навіть на його найінтимніші, особисті відносини.   Інтересна з деякого погляду поезійка «Вечірня» (там же,   ч.	28). Старицький пробує заграти на давній лад, Шевчен- ковою нотою, змалювати сцену сільського життя тоном сільської пісні — і се ані руш йому не вдається. Коломийка у нього виходить незграбна, настрою наріодної] пісні ані сліду, а з натягненої не до лиця мужицької свитки видно того ж таки російського інтелігента, що, відбившись від наївної і гарячої віри простого люду (пригадаємо, що ся віра була у Шевченка до кінця його життя і виявляла себе навіть у його «богохульствах»), шукає собі нової віри, нової релігії зовсім деінде, а коли заходить у сільську вбогу церковцю, так се зовсім не з побожності:   Заверну лишень туди я на святу вечірню Та розважу свою душу, душу незагійню,   241   За недотепним неологізмом «незагійню» треба шукати того ж незагоєного болю російського інтелігента. Йому і «в церкві сумно», він чує журливість і в голосі дяка, що прочитує молитви, а вид молодиці, що «тихо плаче навколішках», порушує в його душі ряд питань про причини тих сліз і тої гарячої її молитви, питань наскрізь матеріального та суспільного характеру. Очевидно, що міркування над тими питаннями не може розважити душі нашого автора і не доводить його ні до чого конкретного, крім дальшої туги і дальшої меланхолії,— зовсім так, як пересічного російського інтелігента тих років.   В тім власне, по моїй думці, й лежить головне значення появи поезій М. Старицького в нашій літературі. Нехай і так, що з боку форми і мови вони не були бездоганні — се ж були перші проби нових тонів, нових форм, нового вислову в нашій поезії. Нехай і так, що тим віршам не ставало того самосвітного огню, яким горіла Шевченкова поезія; талант Старицького, очевидно, був не рівня талантові Шевченка. Та головна вага в тім, що тут російський інтелігент пробує українською мовою, в поетичній формі говорити до інтелігентів про справи, близькі тим інтелігентам, про те, що всіх мучило і всіх боліло, говорити ясно, без афектації, без конвенціональної маски «мужицького поета». Коли шукати відгуків у перших поезіях Старицького, то більше там відгуків Некрасова, ніж кого іншого, та після сказаного вище се й зовсім натурально.   З погляду українців-общерусів, таких, як Костомаров і тоді ще Драгоманов, що признавали українську мову в письменстві потрібного й управненою лише «для домашнего обихода», чи то пак у сфері насущних потреб елементарної народної освіти, оригінальні поезії Старицького повинні були вважатися єрессю, ділом зайвим і непотрібним. Український інтелігент, по їх думці, не потребував про свої інтелігентні справи й погляди говорити українською мовою; для сього одиноким природним органом була мова російська, мова уряду, школи, науки. І справді, бачимо, що на тій дорозі київські приятелі не піддержали М. Старицького; він не зазнав від них заохоти, не бачив тої ідейної спільної праці, якої найкращим вицвітом являється поезія. Почуття, що українська нація, коли має бути нацією, а не соціальною категорією, мусить витворити з себе різні верстви й соціальні органи і що українське письменство, коли має бути справді національним письменством, мусить   242   бути виразом поглядів, почувань і інтересів різних верстов і різних інтелектуальних кругів, а не лише пропедевтикою для російських шкільних підручників,— се почуття, хоч і як чудно сьогодні подумати се, тоді або зовсім не існувало серед чільних українських патріотів, або дрімало на дні їх душ, як темна, несвідома та елементарна сила, яка тільки з часом, у розвої їх дальшої праці мала вести їх у тім напрямі наперекір їх тодішнім поглядам і доктринам. Під впливом своїх київських приятелів д. Старицький узявся переспівувати на українську мову «народні», по їх думці, твори, як ось поеми Некрасова, байки Крилова, казки Андерсена, сербські нар[одні] пісні, і на яких 10 літ майже зовсім занедбав укріаїнську] оригінальну поезію.   IV   Про життя Михайла Старицького ми маємо скупі відомості, особливо про його молоді літа. Пригадаємо тут те, що зібрав покПйний] Огоновський. М. Старицький уродився в р. 1840 у Золотоноськім повііті] Полтавської губ. Батько його був поміщиком, мати була з роду Лисен- ків. Наш автор учився спершу в Полтаві, ходив на університет у Харкові, потім у Києві, а по скінченні університету одружився з сестрою славного українського] музики М. Лисенка і перебрався жити на село, зразу в Полтавщину, де одержав спадок. Се було саме в пору знесення кріпацтва. Чи і яку роль відіграв тоді Старицький у тім руху, якого упадок наляг на нього пізніше таким сумом, ми не знаємо; Огоновський подає тільки, що вже на університетській лаві Старицький «займався перекладом з російських поетів»,— значить, любов до українського] слова і потреба висловлювати ним свої думки була у нього розбуджена дуже рано, а може, й виніс він її з батьківської хати. Далі говорить Огоновський, що «незабаром продав Старицький се майно, а також спадок по своєму батькові і купив собі село на Поділлі, 4 милі від Вінниці» («ІстГорія] літератури] руської», II, 2, стор. 818—819). Тут, на Поділлі, прожив Старицький мало що не 20 літ, і для того цікаво буде навести деякі ближчі звістки про те життя і рівночасно про те становище, яке в ту пору займав наш автор серед київської української] громади. Сі звістки беру з рукописних споминів в[исоко]пов[ажаної] Людмили Ста- рицької-Черняхівської*, дочки нашого автора, ласкаво   243   уділених мені в листі. «Мій батько,— пише пані Л. СтГари* цька]-Ч[ерняхівська], — ніколи не служив і жодної посади не займав. Мав він гарне майно в Подольщині в Могилів- ському повіті, село Карпівку, і з того майна жили ми. Літом жили в селі, а зимою приїздили до міста (м(а]б[уть], до Києва). Батько сам хазяйнував. Звісно, Іхазяїн з нього був непевний, кожний єврей ошукував його, але дарма, маєток все-таки приносив стільки доходу, що ми жили дуже добре. І літом на селі в нас проживало душ 20 гостей, а зимою в Києві двері нашої оселі ніколи не зачинялися; за стіл ніколи не засідали ми своєю сім’єю, а завжди пробувало в нас 10—12 гостей. Мама моя — людина надзвичайно доброї вдачі, через те у нас часами харчувалось, а часами просто й проживало декілька душ,— одним словом, жили ми, як в російській мові кажеться, «широко и открыто». Батько займався перекладами і виданнями, і це захоплювало цілком його душу».   Про настрій та провідні ідеї, що панували в тій громаді світлих українців, можна знайти немало свідоцтв у тодішніх писаннях Драгоманова (див. особливо «Література російська, великоруська, українська і галицька», «Антракт в історії українофільства», «Про народні школи на Україні», «Шевченко, українофіли й соціалізм» та «Австро-русь- кі спомини»); на повний малюнок з використанням інших джерел, листів та споминів ще далеко не час. Згадаємо тут лиш один епізод тодішнього життя, характерний сам собою, а для нас тим більше, що в ньому відіграв певну роль М. Старицький. У цитованих уже рукопїисних] споминах читаємогось що:   «В 1871 р. гурток київських любителів українського слова задумав підтримати грошима й працями галицьке видання «Правду». Постановлено було між іншим у першім числі надрукувати такий вірш, у якім містилось би свого роду profession de foi1 українського] гурту. Сей вірш мав написати М. Старицький, що вважався «придворним поетом» київської Громади. На однім зборі сього гурту вчених та письменників обмірковувано зміст вірша; кожний із присутніх подавав свою думку. Звісно, всі думки були висловлені прозою, а д. Старицькому загадано було надати їм віршову форму. Весь план списав д. О. О. Русов власного рукою і передав д. Старицькому, сей написав вірш, прочи-     1 Виклад поглядів (франц.).— Рег*   244   тав його на пізніших сходинах гурту, гурт ухвалив вірш, і його надруковано в 1872 р. в «Правді» п[ід] заголовком) «Поклик до братів слов’ян». Пізніше, в дещо переробленій формі, сей вірш був надрукований у збірці поезій М. Ста- рицького п[ід] заголовком] «З давнього зшитку», частина друга, Київ, 1883, стор. 1—IV. От із-за сеї-то пісні зайшла в нашій літературі, а далі й перед російським судом суперечка, якої треба тут доторкнутися. Як звісно, в своїх «Австро-руських споминах», стор. 81—88, покПйний] М. Драгоманов розповів цілу історію про те, як в і н н а- писав пісню «Поклик до слов’ян», і подав там текст тої своєї пісні, додаючи притім, що «Правда» 1872 р. була для нього сюрпризом через те, бо подала «мою пісню, але місцями так перероблену, що нічого не втнеш, і підписану Гетьманцем»*. А історія, яка в’язалася з написанням сеї пісні Др[агомано]вим, була така: зиму 1870—[18171 р. він просидів у Берліні «серед побідних криків тевтонів, що розбивали Францію й не ховали замірів, покінчивши з нею, взятись і за Слов’янщину з Росією». Виїхавши з Берліна, Др[агомано]в був у Лужицях, у Чехії, далі в Відні, а відси виїхав у Гайдельберг, «де пережовував кілька часу з земляком, покПйним] Пригарок»*, професором одеським, і з одним поляком усякі слов’янсько-польсько-московсько- українські справи». Під враженням тих розмов він і написав свою пісню, датовану з серпня 1871 р. «Не даючи моєму віршуванню ніякої ваги, я все-таки послав його в Берлін тому приятелю*, котрий був зо мною в Відні й Монахові, а далі поїхав на Прагу в Берлін. З Варшави дістаю від нього лист... що він дав одному ляхові копію з моєї пісні, котра і тому сподобалась. Далі з Києва пище, що там він розпустив ту пісню. Як же я здивувавсь, коли побачив у 1 ніомеїрі поновленої «Правди» мою пісню, тільки перелицьовану, перешиту, місцями обкраяну, місцями полатану й дошиту— і підписану Гетьманцем, тоді вже досить плодовитим віршарем». З оповідання Драгоманова видно, що літом 1871 р. він був (і то досить довгий час) у Відні, потім досить довго в Гайдельберзі (розмови з Пригарою і неназваним поляком), а тільки потім, лишившись сам, при кінці серпня він там же написав свою пісню, яка зі згаданим поляком через Берлін та Варшаву помандрувала аж до Києва. Сам Др[агомано]в зимою 1871 — [18172 р. сидів у Флоренції, де в початку 1872 р. й дістав поновлену «Правду». З оповідання д[обродій]ки Л. Старицької, яка   245   покликається на свідоцтво д. Русова й Антоновича, виходить, що пісня, друкована з підписом «Гетьманця», постала незалежно від пісні Дріагоманоіва і була випливом не так індивідуальних поглядів д. Старицького, а широкої (і, певно, неодноразової) дебати всієї громади про слов’янські справи. По чиїм боці правда? В усякім разі компроміс, що, може, Др[агомано]в уважав себе автором сього вірша через те, іЦо йому належала головна часть висловлених у нім думок, неможливий, бо ж Др[агомано]в у ту пору, коли укладався план запомагання «Правди», не був у Києві і, як сам свідчить у «Споминах», про намір її відновлення дізнався аж у Флоренції. Певна річ, на підставі того матеріалу, який маємо під рукою, суперечності сих двох свідоцтв годі вияснити. Та деяке вияснення дає порівняння тексту обох віршів. Др[агомано)в, як ми бачили, стоїть на тім, що пісня, підписана Гетьманцем,— його пісня, але додає, що вона «перелицьована, перешита, обкраяна, долатана»,— як бачимо, заява дуже скомплікована, щоб можна було брати її за просте: так — так або ні — ні. Текст її, опублікований у «Споминах» 1889 р., був значно ще перед тим, бо 1877 р., присланий до редакції тодішнього «Друга»*, але тоді не був видрукуваний, бо ціла редакція була арештована і рукопис Дріагоманоіва десь затратився. Порівнюючи текст пісні Дріагоманоіва і текст д. Старицького, ми констатуємо ось які появи:   Розмір обох пісень однаковий, бо обі зложені складом звісної і в ту пору серед київської громади дуже популярної наріодноїі пісні «Гей, не дивуйте, добрії люди».   Пісня Дріагоманоіва має 15 строф; вона збудована так: Стріофа] 1 — загальний заклик, що ось на Вкраїні починається новий рух. Стріофа] 2—заява українця, що він бажає для себе «волі для люду і мови», та проте не лишає любові для всеї Русі й до всіх слов’ян. Стріофа] 3 — 6— поклик до москаля, де впевняється його, що ми з ним «не зломили союзу», взивається його:   Клади свою славу і силу в освіті,   В краєвій і людській свободі,   Не думай ніколи неважити душу   З’єднаних з тобою народів,—   і за те пророкується, що й інші народи, слов’янські й неслов’янські, підуть дружно з ним. Стріофи] 7—8— поклик до ляха. Стріофа] 9— поклик до чеха. Стріофа] 10— поклик   246   до сербина з пригадкою, що серби й українці не раз братались у боротьбі проти турків. СтрГофа] 11 — знов заява українців, що «ми раді повстати і кості зложити, щоб волю здобуть всеслов’янську». СтрГофа] 12 — 13 вказує на грізну німецьку навалу і закликає:   Ой не даваймо урвать ні частини Слов’янського рідного краю!   Вкінці, стр[офа! 14 вказує на конечність рівноправності і як основу українських бажань висловлює «волю, освіту і мир», а остання строфа кінчиться побожним зітханням:   Ой мати Вкраїно, ой Київ наш чесний,   Коли б довелось серед тебе Те слово почути і вольнеє знам’я Слов’янське підняти до неба!   Як бачимо, Др[агомано]в зложив у тім віршованім трактаті справді свою profession de foi, навіть із такими характерними для нього зворотами, як «краєва і людська свобода» — термін, яким він ще й геть пізніше, в програмі «Вільної спілки»* силкувався не то транскрибувати, не то обминути ідею повної національної незалежності України. [...]   Що ж бачимо в вірші д. Старицького? Він зложений з 14 строф. Його ідейна основа ось яка. Стр[офи] 1—2 — стогін українця на «кривду й надсилу, що тлумить святе наше право розвою». Стріофи] 3—4 — заява українців:   Ми тільки боролись за власную хату,   За те, що нам дорого й нині;   Бажаємо ми і тепер небагато —   Рідного розвою родині.   Щоб дума славутня і мова співоча Ширіла й пишалась в народі.   Ми всіх пригорнули б до серця охоче,   Якби нам хоть трохи свободи.   Стр[офи] 5—6 — апострофа до «брата москаля», який буцімто «не йме віри і лякається зради» з боку українців, і при кінці заява, що українці, разом з москалем добиваю- чися волі, повинні разом з ним і користуватися нею.   Стр[офи] 7—8— поклик до ляха; стр[офа]9 — поклик де чеха; стр[офа] 10 — поклик до сербина і стр[офа] 11 — згадка про словака; стріофиі 12—13— поклик до згоди всіх слов’ян з показом на «хмари, які встають на заході», і з заявою, що по збратанні всіх слов’ян   Тоді не дамо ми німоті урвати Ні цяти слов’янського краю.   247   Остання строфа кінчиться згадкою про будущий «бенкет згоди» і окриком:   Ми цілому світу бажаєм братання,   Поради, освіти й свободи.   Коли глядіти неупередженим оком на обі ті пісні, то треба признати, що хоча вони й виплили з одного круга симпатій та бажань, то проте з огляду на будову і з огляду на основні ідеї та заакцентування поодиноких точок — два майже зовсім окремі твори. Бо коли в строфах Др[агомано]ва переважають позитивні думки і видно скрізь політика, який привик ясно стилізувати свої погляди, то у Старицького переважає лірика, нарікання на дотеперішнє слов’янське безладдя (стріофи] 1—2, 5, 7, які не мають зовсім собі паралелі в вірші Др[агомано]ва). Дуже важна різниця заходить між обома віршами і в стилізації позитивних домагань українців. У Др[агомано]ва:   Українець просить не много:   Волі для люду і мови,—   а у Старицького «бажаємо ми і тепер небагато: рідного роз- вою родині». Се не транскрипція одного й того самого поняття; не зовсім ясний термін Старицького про «рідний розвій родині» показує проблиск того почуття повного, своєрідного національного розвою без огляду на вигоди або невигоди «братів», якого Др[агомано]в не міг сформулювати собі до кінця життя. Певна річ, д. Старицький не політик; у слідуючій строфі замість розвинути докладніше, як він розуміє той «рідний розвій», він затіснюе кругозір, підносячи лише думку про розвій укріаїнськоїі мови і висловлюючи трохи комічний порив:   Ми всіх пригорнули б до серця охоче,   Якби нам хоч трохи свободи,—   немовбито і в кайданах не можна було любити іншого та пригортати до серця. ДІобродій] Старицький, очевидно, й сам почув неловкість сеї фрази, бо в другій редакції свого вірша, що була друкована в Кйєві, ми читаємо замість неї:   Ми всіх пригорнули б до серця охоче У власній та вільній господі.   248   Та проте не забуваймо, що та перша редакція має свою вагу як історичне свідоцтво того часу, коли поклик про конечність виборення насамперед політичної свободи в Росії власне почав виходити з Києва і довгий час у кругах російських лібералів та революціонерів уважався єрессю. Задивлені в соціалістичні ідеали в стилі Фур’є* та Прудона*, російські революціонери нехтували політичними справами, уважали підношення національного, а спеціально українського питання ретроградством, бо, мовляв, уся людськість іде до того, щоб з’єднатися, зіллятися в одну величезну сім’ю, в однім величезнім фаланстері*. Власне київські українофіли, в тім числі й Драгоманов, стягли на себе багато нарікань у 70-х роках за те, що на першім плані революційної боротьби в Росії клали не перебудову суспільності по соціалістичному рецепту, а виборення політичної свободи для цілої держави, по чім явилась би можність кожній території, кожній економічній групі урядитися так, як би їй було найкорисніше. Отже, тут виявляється деяка різниця між поглядами Др[агомано]ва й Ста- рицького. Бо Др[агомано]в у своєму вірші старанно уникає всякого вислову, що міг би зраджувати якийсь «український сепаратизм», і для ухилення всякого непорозуміння говорить виразно про «крайову і людську свободу», про те саме, що пізніше в «Вільній спілці» було висловлене термінами «свобода личности и автономия областей», з промов- чанням автономії національностей і з перспективою, що однопільна національно Україна розлетілась би на кілька «автономних» територій, де з різних припадкових причин український елемент мав би утруднену боротьбу за своє існування, тим більше, що абстрактний термін «свобода особи, мови, друку» і т. ін. зовсім іще не дає інституцій, потрібних для культурного розвою на національнім грунті, а натомість дає тисячні способи сильнішому душити слабшого. Натомість Старицький — нехай і так, що менше ясно і менше конкретно в очах політика, та зате вірним поетичним інстинктом — бажає «рідного розвою родині» і «хоч трохи свободи» для сього розвою.   Поклик до москаля у Старицького видався покіійномуі Огоновському «вельми несмілим» (ор. cit., 816); у ньому не згадано про кривди України, а натомість піднесено трохи неймовірний аргумент, що «з тобою недолі наскрівне з’єднали», як коли б недоля, в яку я попадаю з вини й волі мойого сусіда, могла з’єднати мене з ним. Вірно, але   249   не зовсім виразно піднесено в вірші Старицького два факти:   З	тобою давно ми працюєм на полі Розросту науки й освіти,   З	тобою давно ми шукаємо волі,   Її нам з тобою ділити.   [...] Ну а що ж бачимо у відповідних строфах вірша Дра- гоманова?   З Північною Руссю не зломим союзу,   Ми з нею близнята по роду,   Ми віки ділили і радість і горе І вкупі вступаєм в свободу.   Підкреслюю останній рядок сеї строфи: се було сказано без малого п’ять літ перед указом 16 мая 1876 р. В чудову свободу вступили українці з північною Руссю!   Ти, русин москозський, один із всіх братів Велике зложив государство,—   Неси ж свою силу, де треба, на поміч,   На захист усьому слов’янству.   У Старицького нічого подібного нема, так само як нема ніякої аналогії до дальших строф, де Др[агомано]в закликає москаля, щоб «клав свою силу і славу в освіті» та не зневажав «душу з’єднаних з ним народів», і де пророкує, що   Поволі слов’янські й чужії народи Поручно з тобою ітимуть:   І стане на волю литвин і естонець,   І лях в тобі брата обніметь,   Як бачимо, поклик до москаля у обох авторів обертається в зовсім відмінних сферах думок. Старицький виходить від конкретного стану українців, який бачив на власні очі, і з не досить ясно змальованих моментів минувшини висновує думку про конечність московсько-української спілки; Драгоманов виходить від абстрактних політичних моментів великої, державної Росії, бажає зробити з неї захист для всього слов’янства, а в зрості свободи бачить запоруку збратання слов’ян з Росією — знов-таки для витворення великої опірної сили супроти ворогів.   Поклик до ляха у кожного з наших авторів має дві строфи, та перша строфа Старицького зовсім нічим не нагадує Др[агомано]ва, натомість у другій строфі бачимо в обох   250   редакціях невеличкий відгомін думок і висловів ДрГагома- ноіва. В першій редакції ся строфа виглядає ось як:   Ми тільки за наше лягали кістками,   Коли нам чинились ушкоди;   Ніколи не гралися ми кайданами,   Чужої не гнули свободи.   В другій редакції д. Старицький змінив стилізацію сеї єтрофи ось як:   Якби єзуїти не стали між нами,   Не знали б ми вкупі недолі;   Бо ми не кували других кайданами,   Чужої не нищили волі.   Обі сі редакції де в чому нагадують оцю строфу Др[аго- маноіва:   Гей. слухай, ляше, ми тільки за наше Лягали в степах головами,   Та ми не хотіли, щоб панували Вороги ваші над вами.   Признаюсь, строфа Др[агомано]ва і ясніша і навіть поетичніша щодо форми від обох редакцій Старицького, а згадка про єзуїтів у другій редакції, що повторяє основну думку Шевченка з його вірша ляхам*, у тій формі та в тім обсягу, як надали їй Шевченко й Старицький, історично невірна, тут виглядає немовби навмисно вставлена для за* маскування драгоманівської ремінісценції. Та в усякім разі ся ремінісценція дуже слабенька: друга строфа Др[аго- маноіва — юридично-політичний постулат до ляха, щоб признав «руськеє право на руськую землю і мову» (овва! а як не признає, то що? Нас хіба через те не буде на світі?), не має собі ніякої паралелі у д. Старицького.   Строфи про чеха й серба у Стар[ицького] і у Дріагома- ноіва — справді парафрази одної думки, пригадки одних і тих самих фактів (чи фактів?) — воювання козаків у війську Жижки і в спілці з сербськими юнаками. Грішний чоловік, я й досі не знаю, на яких історичних джерелах основуються ті твердження, але те знаю, що віра в ті факти держалася серед київської укр[аїнської] громади того часу, і дуже може бути, що Стар[ицький] і Дріагоманоїв зовсім незалежно один від одного написали ті строфи. Згадка про словака є тільки у Старицького, у Др[агомано]ва її нема; правда, Старіицькийіне знає нічого конкретного про які-   251   будь зносини українців зі словаками і обмежується на загальниках. Також у кінцевих покликах до згоди у обох наших письменників повертає та сама основна думка: слов’яни повинні держатися разом, щоб не дати «німоті урвати ні ступня слов’янського краю». Певна річ, і ся думка в р. 1871 була дуже натуральна, а в Росії, де вповні панували симпатії до побитої Франції, вона була щоденним хлібом публіцистики. Та знов треба сказати, що у обох наших письменників ся думка висловлена і обставлена досить відмінно, так що про якийсь плагіат не може бути ані мови.   Коли б мені випало висловити категоричний суд про відносини обох віршів — Драгоманова й Старицького, то я сказав би, що маємо тут діло з двома зовсім окремими творами, хоч і на одну тему, з двома виплодами одного круга думок при різнім складі талантів і знання. Дуже можливо, що д. Старицький, чи то укладаючи свого вірша, чи шліфуючи його перед відданням до друку, мав під рукою вірша Драгоманова, але твердження покійника, що в «Правді» 1872 р. він знайшов «свого вірша», в тій формі, навіть з тими досить крутими засторогами, які він поробив далі, було несправедливе. У вірші д. Старицького находяться деякі відгуки вірша Др[агомано]ва, але проте се вірш інший, а декуди подає навіть, хоч у досить несмілій формі, думки зовсім чужі й противні думкам покПйного] Драгоманова.   Я зупинився трохи придовго на розборі вірша «До слов’ян», раз, для того, щоб показати, що закиди плагіату та підписування чужих творів своїм іменем, піднесені проти д. Старицького, не видержують власне детального аналізу а друге тому, бо оба вірші, і Старицького і Драгоманова — інтересні пам’ятки тих слов’янських симпатій, що належать до характерних і дуже симпатичних прикмет київської Громади початку 70-х років і мали значний вплив на дальшу діяльність не лише обох сих авторів, але й інших «з сього кружка (згадаю праці д. Ф. Вовка про Болгарію*, близькі зносини тодішніх киян з поступовими росіянами, поляками, нав’язання зносин з Галичиною і т. ін.). Драгоманов у своїх споминах згадує, що Корш, редактор «Сіанкт]- Петербургских ведомостей»*, судячи по дописах його про слов’янські справи, вважав його професором славістики в Києві. Стариціький під впливом тих симпатій узявся перекладати сербські нарГодні] пісні на уКріаїнську] мову і в часі вибуху герцеговинського повстання видав їх у Києві, при-   252   значаючи «чисту виручку на користь братів слов’ян». Ті, симпатії мали, без сумніву, ще один, далеко ширший громадський наслідок — той рух помагати сербам, а потім і болгарам, який в часі повстання проявився був у Росії, та й то, скільки тямлю, насамперед на Вкраїні, й виявив себе тим, що значне число молодих людей, студентів і загалом інтелігентів, в тім числі й відомих українофілів, подалось за Дунай, до Боснії, Герцеговини, Чорногори й Сербії воювати з турками. Згадаю тут лиш трьох таких «добровольців»— Рубінштейна*, брата славного композитора й щирого українофіла, який згинув у Герцеговині чи в Сербії, відомого українського етнографа Івана Манжуру* і Васи- левського*, що потім під псевдонімом Софрона Крутя здобув собі досить почесне ім’я в нашім тодішнім письменстві своїми дописами з сербських країн та споминами про Сербію й Чорногору. Хоч і як небагато заважили той український запал, українські гроші та українська) кров, пролита в тій війні за освободження турецьких слов’ян, то все-таки їх історичне значення в тім, що се були перші і, мабуть, найчистіші пориви того руху, який відси пішов у російські столиці і там проявлявся, може, голосніше, та при тім і значно карикатурніше, як можемо бачити з тодішніх писань Толстого (див. відповідні розділи «Анни Кареніної»), Щедріна та Гліба Успенського*.   v   Я присвятив досить місця першим ліричним поезіям Старицького і бажаю ще поговорити про них головно тому, що покіійний] Огоновський у своїй «Історії літератури [руської]», знаючи лише маленьку частину тих поезій, видав про них осуд не зовсім вірний, а подекуди зовсім фальшивий. «Авжеж,— читаємо там (II, 2, 826),— і оригінальні його стихотвори не мають великої стійності літературної. Автор доторкнувся подекуди до питань національного і суспільного життя на Україні, одначе не зумів чи не хотів ясно висказати своїх думок». З звичайним у пок[ій- ного] професора баламутством у всяких політичних та суспільних справах підноситься в розборі немногих звісних йому поезій Старицького раз те, що в одній поезії він «поважився трохи ясніше висказати свої змагання патріотичні» (хоча в наведеній на доказ сього суду цитаті якраз ніяких змагань нема, а є тільки жаль над зруйнуванням Ук-   253   раїни), а у вірші «До України» той сам поет, «не сміючи піднести протесту проти недолі-неволі батьківщини, висказує лиш любов до народу свого, убожеством прибитого». Взагалі любов до голоти підкреслює покіїйний] Ого- новський у віршах Старицького кілька разів, не розуміючи того, що саме змалювання страшного стану тої голоти може бути найголоснішим протестом проти тих політичних і соціальних порядків, що витворюють такий стан.   Але, як сказано, неясність, а подекуди несправедливість осуду покПйного] Огоновського можна виправдати тим, що він знав ледве кілька оригінальних поезій Старицького, а не знав власне найкращих і найсильніших, хоча вони вже тоді в значній часті були надруковані. Ітак, він не знає поезій «Прочитавши празьке видання поезій Т. Шевченка» та «До молодежі», що були надруковані ще 1878 р. в збірці «Молот», ані вірша «За панами, за жидами», що був поміщений в збірці «Товариш»*. В р. 1884 була прислана до Галичини збірочка поезій Старицького з часу від   1875	до 1883, всіх 26 віршів, а власне 1 з 1875, 7 з 1876,   2	з 1877, 1 з 1878, 2 з 1879, 2 з 1880, 2 з 1881, 6 з 1882 і З   3	1883 р., а надто неповна нова редакція вірша «Прочитавши празьке видання Т. Шевченка». Огляд сеї збірки дає нам зовсім інше, повніше поняття про вартість д. Старицького як ліричного поета і велить жалкувати, що він, друкувавши своїм коштом так багато менше важного баласту, не здобувся на те, щоб опублікувати в одній заокругленій цілості ті свої твори, між якими є речі справді коштовні і викінчені формою й змістом. Дещо з тих віршів було різними часами друковане врозсипку то в Галичині, то на Україні, а дещо, мабуть, і досі невідоме ширшій громаді. Подаю з сеї збірки, якої копія находиться в моїх руках*, лиш дещо для характеристики поета. Ось, прим., вірш про історично важний момент, коли київська Громада в початку   1876	р. проводжала М. Драгоманова при його виїзді за границю:   Чи доведеться, милий друже,   З тобою стрінутись, чи ні?   Чи серце стомлене, недуже Й поляже в іншій стороні?   В тяжку хвилину розставання Здавалось — весело пили Й ширококрилі сподівання Тобі на проводи несли.   Але в речах тремтів нам голос,   Схилявся кожен над столом,   254   Немов тяжкий, достиглий колос,   Підбитий в корені серпом.   Так горе нишком підкрадалось..»   Хтось пісню весело завів,   Але ж і в пісні тій, здавалось,   Гучав, мов з похорону, спів.   І час настав, ми обнялися:   «Прощай, апостоле, прощай!»   Ти сполотнів — і полилися У тебе сльози невзначай.   «Прощай! Ненадовго!..»   Надія   Нас ошукала, брате мій!   І досі тішиться й радіє Наш лютий ворог навісний.   І досі ніч, нема просвіти,   Рука спускається слаба;   Мовчать одуренії діти Здавен забитого раба.»»   Хвалити сей вірш значило б марно тратити слова. Кожний, читаючи його сам, відчує і правдивість чуття, яким він надиханий, і ту концентрацію та інтенсивність його, що дає поетові в маленькім образочку виявити далеко більше, ніж вимовляють слова, і старанність його форми.   Указ 1876 р., яким заборонено українське слово в Росії, не лише не знеохотив д. Старицького до праці на ниві українського] письменства, але, навпаки, немов додав йому бадьорості та охоти. Такий бадьорий, патріотичний дух віє в його вірші «Нива», написаному у 1877 р.   Гей, ти, ниво, твого гону Од Карпату аж до Дону,—   Та широка ж, як погляну!   Геть укрилась килимами,   Огорнулася лугами Й простяглася до Лиману*   Що ж то, ниво, лихом збита,   Потом, кровію полита,   Заподіялось з тобою?   Не красуєшся стогами,   Не пишаєшся скиртами,   А глушишся лободою!   «Ох ви, жалібники-діти,   Та не вам би й говорити,   Коли самі мирно спали!   Де ж були ви? Чужі руки Завдавали мені муки,   Реп’яхами засівали.   255   Колись добре я родила: Виростала з мене сила Ворогам на жах і горе; А тепер я, знай, дичаю І не бачу тому й краю, Бо ніхто мене не оре!»   Правда, ниво! За сльозами Не рушали ми з ралами... Гайда в поле! Гине нива! Додамо до праці руки,— Хоч не ми, то, може, внуки Дочекають того жнива.   Правда, поезія Старицького обертається звичайно на соціальних темах. Колись се вважалось заслугою поета; сьогодні, в пору індивідуалістичної та антисоціальної реакції, в таких віршах деякі критики готові бачити «віршовані вступні статті». Певна річ, на соціальні теми, на тему загального горя, нужди та непросвітності можна торочити багато шумних і дешевих фраз, підпускати риторики, а в найліпшім разі аргументів замість чуття, що повинно бути головним елементом поезії. Годі заперечити, в поезіях Старицького декуди чути ту риторику, те надштукування словами прогалин дійсного чуття; його пафос деколи нещирий. Але в інших поезіях його ми бачимо перед собою дійсного, живого чоловіка, благородне серце, щирий жаль і гаряче, сильне обурення. Ось, прим., 1877 р., по вибусі Російсько-турецької війни, коли при перших тяжких стратах російського війська, спричинених дурнотою та бездарністю багатьох генералів та шахрайствами інтендантури, по всім краї пішов окрик обурення, а півурядова російська] преса силкувалася заглушити його квасно-патріотичними окриками, що, мовляв, «русский народ готов последнее отдать», щоб довести війну до кінця, готов іти весь на ворога і т. ін., Старицький обертається до таких редакторів ось яким віршем:   Війна! Війна! Часописи лукаві Розпалюють, розносять скрізь брехню, Що наш народ жадає, прагне слави Кривавої, що на сумну стерню «Женця» страшного все нести готове І голову, й останній шаг, і труд...   О наймите, продажний лихослове!   Чи ти ж питав, що дума скорбний люд?   256   Чи ти ж ходив по тих хатах обдертих,   Де з сліз людських аж вогкість полягла,   Де голод пан, де своя воля смерті,   Де вікова неволя й чорна мла?   Чи ти ж вбачав, як точить доля ржава Ще змолоду робітничу сім’ю?   Нащо ж старцям здалася тая слава?   Чи закрасить вона біду свою?   Похнюпившись, одно вони вчувають,   Що шле господь ще нове лихо знов,—   І байдуже хіба тим смерть стрічають,   Що й дома їх точилась марно кров.   Можна сміло сказати, що в ту пору на Україні не було поета, що міг би був здобутися на таке сильне та енергійне слово і не взяти в нім ані одної фальшивої ноти. Що таке слово не могло тоді залунати в Росії під подвійною — за- гальноросійською та ідей спеціально україножерною цензурою, розуміється само собою. Тим більше жаль, що воно не залунало хоч за границею і не зробилося прилюдним свідоцтвом щиро народолюбного чуття та гіркого обурення тодішнього освіченого українця.   Є між тими поезіями Старицького ще она (з р. 1876), що читається тепер, мов згадка якоїсь історичної хвилі. Звісно, що в початку 70-х років на Україні, під впливом замилування до укріаїнськоїі етнографії та перших збірок українського орнаменту Косачевої*, Вовка та інших, серед інтелігентного жіноцтва пішла мода носити українські народні костюми. Розуміється, не обійшлось без насміхів з боку прихильниць космополітичної моди, без суперечок, без сліз. Один із таких моментів підхоплює д. Старицький у вірші «Марусі»:   Не плач, моя рибко кохана,   Шануй оченята-зірки!   Я знаю, образили сп’яна Тебе оті пані бридкі:   З тебе насміхалися знову На гулянці майській в гаю За одіж селянську крайову,   За мову родиму твою.   Утри свої сльози срібляні,   Насмійся над ними сама:   Хіба ж ти не знаєш, що в пані Сумління у серці нема?   Яке їй, скажи мені, діло До тих роботящих людей?   Вона убира своє тіло   Для спещених, заздрих очей.   257   Ще змалку брехнею сповита.   Вона тільки знає одно,   Щоб блиском свого оксамита Усіх затопити в багно.   Душі її скарб із-за злота Бруднився чималі рази.*.   Чи ж варт ота панська пустота Й одної твоєї сльози?..   Сьогодні ми сказали би, що пафос вірша трохи перебор- їдений, що кепкувати з народного костюма в інтелігентної панночки-білоручки се ще не значить кепкувати з робу- чого люду і зовсім не свідчить про брак сумління. Але не забуваймо, що вірш був писаний в 1876 р., в сам розгар російського «народничества», що народні костюми у многих росіянок були символом політичної та соціальної ідейності, що з невинної забавки, яку ще можна би добачити у Марусі Старидького (видно, не дуже далекої в яких-будь ідеях, коли насмішки пань на маївці довели її до сліз), швидко у многих росіянок виробилася дуже висока релігія повної саможертви, відречення від усякої світової, традиційної розкоші та апостольської праці серед простого люду. Вже 1878 р. д. Старицький міг перекласти нібито з італьянсько- го, а на ділі з російського прегарний вірш «На суді», що був приписаний Софії Бардіній*, одній із панночок, суджених за «хождение в народ» (по-російськи сей вірш був надрукований в пролозі до брошури Драгоманова «Детоубийство, совершаемое русским правительством», Женева, 1887).   Мій гріх тяжкий, мій замисел злочинний Суди, суддя, та напрямки, хутчій,   Без вигадок, без хитрої личини,   Без фарисейських лицедій.   Замість шовків одягши людське дрантя І чобітки злочинно знявши з ніг,   Я йшла туди, де стогнуть наші браття,   Де голод, нуд, патриція батіг.   На вчинкові гарячому узята,   З своїм хрестом стою перед судом.   Нащо ж сюди ще свідки й адвоката?   Адже я винна пак кругомі Лиши, покинь сі допити, мій пане!   Всі при мені злочинницькі знаки:   Мужицький вбір, на босих нозіх рани,   А на руках мозолі й синяки.   З важкої праці я, дивись, якою сталаї А знаєш, що? Ти випий з серця кров!   Найтяжчу там провинність я сховала:   До краю рідного любов!   258   Та досить виписок. Надіюсь, що й ті, які подано досі, переконають читачів, що Старицький яко лірик займає в нашій літературі далеко не таке невидне місце, яке признавав йому Огоновський. Навпаки, згадавши, що він був першим із тих, кому доводилось проламувати псевдошев- ченківські шаблони і виводити нашу поезію на ширший шлях творчості, і що тільки за ним пішов Куліш у пізнішій добі свого віршування («Хуторна поезія», «Магомет і Ха- диза», «Дзвін», «Маруся Богуславка» і т. ін.), а далі Грін- ченко, Самійленко*, Леся Українка, Кримський і ціла фаланга молодших, ми мусимо признати немалу його заслугу. Та й лишаючи набоці той історичний момент а роздивляю- чи його ліричні поезії з чисто артистичного погляду, ми мусимо признати авторові немалий, хоч, розуміється, й не першорядний талант. Є щось форсоване, роблене в його версифікації; пафос у нього не все щирий, вірші, хоч старанно змайстровані, пливуть важко; тої легкості й грації, якою визначаються твори першорядних ліриків, у нього нема (не забуваймо, що якраз такими самими хибами визначається в значній часті й лірика геніального німецького поета Шіл- лера!) — се так. Та проте ніхто не відмовить поезії Ста- рицького ані серйозності її змісту, ані артизму в виконанні, ані глибокого почуття громадських потреб та хиб. Можна сказати навіть, що його лірика більше громадська, ніж індивідуальна, що він висловлював переважно погляди та почуття, якими одушевлялася тодішня київська Громада передових українців. Може, власне для того його лірика й не має того блиску безпосередності та індивідуальності, що була рефлексом загальнішої, громадської думки; та власне тому для історика нашої літератури вона подвійно цінна, бо крім артистичної, вона має й документальну вартість. Бажалось би дуже, щоб шаніовний] д. Старицький присвятив декілька часу на те, щоб зібрати з рукописів та друків ті свої оригінальні твори, впорядкувати та видати їх окремою збіркою; я певний, що така збірка зробила б його ім’я більше близьким і дорогим нашій громаді, ніж його новіші драми та повісті.   VI   Ми можемо обмежитися короткою розмовою про драматичну діяльність Старицького не тому, щоб та діяльність мала меншу вагу, а тому, що вона далеко більше   25«   звісна і в значній часті оцінена по заслузі. В Старицькім давно признано одного з батьків нового українського театру. Інтересно, як він прийшов до того. «Ще в 1873 році, — пише пані Людмила Старицька-Черняхівська,— мій батько, дядькб Лисенко, сім’я Ліндфорсів* і інші склали в Києві українське аматорське коло, яке в помешканні панства Ліндфорсів виставляло різні українські спектаклі. Репертуару для українського] театру в той час не було майже зовсім, отож і постановили писати нові п’єси, збагачувати репертуар український. З сим жаданням удалися до батька, і він радо принявся за роботу. Перше всього він написав комедію «Різдвяна ніч», для якої музику уложив Лисенко, а потім водевіль «Як ковбаса та чарка». Далі він переробив комедію Кухаренка* «Чорноморський побит на Кубані» на оперету «Чорноморці». У всіх сих перших літературно-сценічних творах порадником та кермачем батьковим був П. Чубинський, який на той час уважався великим авторитетом. Виставлювано вперше ті твори аматорським колом у залі Ліндфорсів, а потім наш гурток роздобув десь дозвіл дати три вистави прилюдно в опернім театрі. От і поставили тричі підряд «Різдвяну ніч». Публіці дуже сподобались українські вистави і обхопили ввесь Київ щирим захватом. Після сього успіху батько одуше- вився ще більше бажанням збагатити український репертуар і наважився написати поважну драму, засновану на громадських відносинах різних верстов української нації. От він і розпочав драму «Панське болото», пізніше для друку названу «Не судилось», а потім ще трохи скорочену для сцени і названу «Не так склалося, як ждалося». Та поки що в 1876 році вдарила заборона на все українське, в тім числі й на укріаїнські] театральні вистави, і батько залишив свою драму трохи не скінчену. Аж у 1880 році повіяло вже теплішим духом, оголошений був наказ, який дозволяв губернаторам та генерал-губернаторам допускати укріаїнські] театральні вистави. Прочули кияни, що на провінції утворилася українська трупа Ашкаренка*, під режисерством Кропивницького. Батько й почав хлопотати, щоб роздобути їм дозвіл грати в Києві, а також щоб знайти для них театр. Справа була полагоджена, театр знайдено, батько написав умовини з директором російської трупи Івановим, і в 1880 році зимою укр[аїнська] трупа перший раз заграла в Києві. Всі були захоплені артистичною грою Кропивницького та Садовського*, але батько, що вже   260   1872 р. віддався цілою душею українському) театрові, був захоплений незвичайно появою української трупи. Він запросив дд. Кропивницького та Садовського жити до нас, а що у нас у помешканні не було зайвої порядної хати, наняв їм у нашому таки ж дворі окрему хату, а пили й їли вони щодня в нас. От з того-то часу й почали актори підмовляти батька, аби взяв під своє крило всю трупу. Наше коло теж висловлювалось не раз, що тільки се могло би піддержати український театр і вивести його відразу на широкий і славний шлях. Бо треба знати, що на перших кроках українській трупі в Києві вельми не поталанило. Трупа була дуже бідна, не мала ні костюмів, ні гарних декорацій, ні, що найголовніше, ансамблю, ні репертуару. Небагато треба було й умовляти батька, аби він став на чолі українського) театру, бо він до сього й сам рвався душею. Отже після другого приїзду української] трупи під управою Кропивницького батько взяв усіх артистів до себе і зложив нову, велику трупу, забезпечивши всіх артистів навіть занадто високою платнею: Кропивницький брав місячно 500 рублів яко артист, а 200 руб. яко режисер, крім того 10% доходу brutto1 і 4 півбенефіси; Занько- вецька* брала.500 руб. і т. ін. Такої платні тепер ніхто не дає.   З сього моменту починається пишний розцвіт укр[аїн ського] театру. Батько вложив увесь свій маєток, увесь свій хист, усе своє знаття в се діло, і справді його українська І трупа одразу звернула на себе увагу, здобула подив і симпатію в цілій Росії. Скрізь вистави робили «повні збори», але й ті повні збори не могли покривати тих видатків, які робив батько для художнього виконання п’єс. Діло скінчилось тим, що український театр станув міцно на ноги і здобув собі поважне становище серед усіх російських театрів, ну а батько проробив усі свої гроші, і нарешті головні сили трупи за проводом п. Кропивницького, впевнившись у своїй силі, покинули його і заснували свою нову трупу. Певна річ, я не хочу сказати, щоб батько з патріотизму, свідомо офірував усе своє майно на користь укрІаїнськоїІ. сцени; навпаки, я думаю, що коли б він знав те, як складеться доля, то, маючи за шиєю п’ятеро дітей, не зважився б узяти трупу. Але, з другого боку, певне й те, що коли б за се діло взявся не патріот-художник, а звичайний під-     1 Валовий прибуток без вирахування витрат (італ.).— Ред,   261   приемець, то грошей би він своїх не згубив, а ще й побільшив би їх, як побільшують і тепер свої фонди обережні антрепренери, в тім числі й трупа Кропивницького, Сакса- ганського* й Садовського.   І невважаючи на те, що за оплесками публіки пішло все наше майно, батько не нарікав, не зразився, не падав духом. Коли його покинули главарі трупи і він лишився лише з незначними силами та з малолітньою сім’єю, він зрозумів, що йому треба якось завоювати симпатії публіки і для сеї незначної трупи. Минаючи те, що він почав день і ніч мучитися зі своїми дрібними артистами, навчаючи їх драматичної штуки,— він узявся гаряче до композиції театральних п’єс, розуміючи, що новинками репертуару також, як і виконанням, можна привернути до театру публіку. І ось, коли до сього часу батько займався драматичною літературою як аматор, тепер драматургія стає його професією і літературна праця робиться інтенсивнішою та серйознішою».   Я подав оце невеличке оповідання як цікавий документ до вияснення початків нового українського] театру. Він справді до звісних уже фактів додає дещо нового. Що ж до праці д. Старицького на драматичнім полі, то досить буде згадати його прегарну драму «Не судилось», щоб оцінити її по заслузі. І Костомаров, і Огоновський, і інші критики признавали тій драмі першорядну вартість і артистичну й громадську. Правда, д. Старицький не оправдав надій, висловлених при появі сеї драми, не дав українській літературі другого твору, що міг би дорівняти їй вартістю й артистичним виконанням. Та власне наведене тут оповідання пані Людмили Старицької-Черняхівської вияснює нам, як се сталось.   Драма «Не судилось», розпочата ще десь 1873 р., писалась та виправлялась, певно, не без впливу й інших громадян, крім Чубинського, протягом 10 літ і через'те вийшла така заокруглена та гарна. Творчість Старицького загалом не має тої легкості та свободи, якою визначається творчість деяких інших поетів; навпаки, і в його ліриці і в драмі слідно важкий процес творення, перевагу рефлексії та обміркування над чуттям; він не може вдоволитися ніколи першим начерком, мусить переробляти, шліфувати та вигладжувати готові вже речі; не лише концепція та упла- стичнення задуманої теми, але й форма, мова робить йому трудності; відси його погоня за рідкими словами, привичка   262   вживати неологізмів або навіть кувати ad hoc1 слова, щоб знайти вислів, відповідний його думці, або попросту залатати прогалину в вірші. Досить буде одного прикладу: в поезії «Мій рай» («Правда», 1868, ч. 32) маємо таку строфу:   Тобою ганьбують, мій цвіте ружняний,   Ти всюди, усюди сама...   Хіба ж ти не знаєш, що в світі крижнянім Ні віри, ні правди нема?   Чому поетові заманулося замість звичайного у нас «рожевий» ужити зовсім нечуваної й етимологічно неможливої форми «ружняний», сього не можемо догадатися. Але, раз учепившися за сю форму, він мусив для рими викувати слово «крижняний», що, крім своєї незвичайності, визначається ще й тим, що не має і в контексті не дає догадатися ніякого значення. Не диво, що поет, у якого творчість більше рефлексійна, потребує довшого часу, спокою та поради для викінчування, вишліфування своїх творів. А тим часом, ставши антрепренером театральної трупи і професіональним драматургом, Старицький мусив поставляти штуку за штукою, чим швидше, тим ліпше. Не маючи ані ширини життєвої обсервації, ані тої гнучкості та різносторонності таланту, що Карпенко-Карий, він не знаходив тем, відповідних для вдачі свойого таланту, і був змушений до чисто ремісницької праці — переробляти драми з повістей або приладжувати чужі драматичні твори для сценічних потреб. Так постала найбільша частина його «Малороссийского театра», різні переробки з Гоголя*, Ожешкової, Ша- бельської*. Крашевського*, так постали також сценічні адаптації творів Нечуя-Левицького, Олени Пчілки, Александрова*, Мирного і разом із ними причини до різних непорозумінь із живими українськими І авторами та причини до зачіпок та напастей на д. Старицького з боку чужих та ворожих українству людей вроді Александров- ського. Послухаймо, що про сю дразливу справу пише пані Людмила Старицька-Черняхівська:   «До речі тут буде сказати кілька слів про «переробки» батькові. Так часто кидали йому докори, навіщо він це робив, але от на суді нашому з Грінченком піднялося це питання, і д. Комаров навмисно розпочав його, щоб виявити,     1 Для цього (лат.).— Ред.   що батькові переробки були в свій час конечне потрібними для розвою українського театру. Як звісно, від 1876 р. аж до останніх часів (років зо три помічаються деякі полегкості з боку цензури) цензура заборонювала майже всі речі для сцени (найгірші часи випали між 80 і 90 роками), так що тільки випадково пропускала деякі п’єси. А разом з тим деякі автори, як ось, напр., Карпенко-Карий, дозволяли грати свої п’єси тільки своїй трупі. Що було робити? Де було брати нових п’єс? Як можна було годувати публіку одним і тим самим невеличким репертуаром, який уже надокучив усім? Через те й довелось користуватися тільки з тих п’єс, які вже тим або іншим робом перескочили цензуру, а таких п’єс було дозволено три: «На Кожум’яках»* Левицького, «Світова річ» Олени Пчілки і «Перемудрив»* Мирного. Але, на жаль, усі ті п’єси, дуже цінні з боку літературного, з боку сценічного мали стільки хиб, що виставляти їх, невважаючи на гостру потребу, було цілком неможливо. Через те-то батько й удався до авторів, чи не бажали б вони, щоб він переробив їх п’єси і зробив їх можливими для сцени? Од авторів він одержав листи не тільки з дозволом, але навіть із проханням зробити се і з повного згодою на всі одміни, які він уважатиме потрібними.   Тяжкий скрут, і неможлива боротьба з цензурою доводили до того, що письменники одшукували серед «списков безусловно разрешенных к представлению пьес» які-не- будь старі п’єси і під тими заголовками виставляли свої п’єси, звичайно, підігнавши їх трохи хоч до дійових людей одшуканої дозволеної п’єси. Пам’ятаю, була одиіукана якась «Малороссийская драма в V действиях «Васыль и Галя», соч. Бондаренка*». Од сієї драми лишилась тільки одна картка з реєстром дійових осіб, більше нічого. Що се була за драма, який се був не відомий нікому автор її — ніхто не знав, але драма була «безусловно разрешена к представлению» і тим-то зробила велику послугу. Скільки заборонених драм перейшло все під сією назвою «Василь і Галя»! Звичайно цензура заборонює п’єсу. Що робити? Так і залишити її навіки? Шкода. Хіба охрестити героя Василем, а героїню Галею, та й пустити, поклавшись на ласку божу, в світ нового «Василя та Галю» — Бондаренка. Тепер уже більша частина тих п’єс, що колись захоронювались, дозволена цензурою, і вони йдуть під своїми заголовками, але в деяких усе-таки лишились назви героїв Василь та Галя,—   264   І   тим-то, мабуть, серед українського] репертуару такі розповсюджені сі два ймення».   Оці інтересні спомини д. Старицької-Черняхівської нехай заступлять місце детальної характеристики драматичних писань д. Старицького, а спеціально тих, що були породжені його становищем директора й антрепренера драматичної трупи. Для історика української] літератури ті твори, зібрані д. «Старицьким у двотомовій збірці п[ід] заголовком] «Малороссийский театр», Москва, 1890—1894, будуть мати вартість не стільки своїм змістом, скільки, радше, як документи певної фази в розвої української І сценічної штуки, як зразки того невисокого смаку, якому мусив служити наш автор, та щонайбільше як образці тої драматичної техніки, якою він силкувався закрити хиби властивої драматичної творчості.   Окремого розбору заслугували б історичні драми д. Старицького «Богдан Хмельницький», «Оборона Буші» і «Остання ніч». Ті драми, писані віршами в часі, коли д. Ста- рицький покинув театральне антрепренерство, виявляють поворот його від сценічного ремесла до щиро артистичної творчості. Особливо замітна тут із погляду на свою композицію драма «Остання ніч». Усі три драми вже своєю віршовою формою показують, що автор задав собі над ними більше праці і старався вложити в них більше своєї душі, ніж у твори, писані просто для потреб сцени. Та я не буду вдаватися в їх розбір; може, коли нагодиться на се відповідніша хвиля. Тут тільки зазначу, що якби хто й не високо ставив ті твори, то в історії українського театру вони (особливо «Богдан Хмельницький») мають своє визначне місце головно задля тої боротьби з цензурою, яку мусила за них видержати українська] сцена. Довгі роки цензура, держачися утертого шаблону, що все українське може бути лише мужицьке, не пускала на сцену ані української] драми з життя інтелігенції, ані костюмових драм із української] історії. «Богдан Хмельницький» д. Старицького був, мабуть, чи не першою українською] історичною драмою, якій удалось вибороти доступ на сцену. Він мав немалий успіх,- а се факт немаловажний, коли мати на увазі той гарячий подих українського патріотизму, яким пройнята драма.   265   VII   Розбираючи ліричну поезію М. Старицького, ми зазначили вже брак у ній чисто особистих, суб’єктивних нот. Лірика нашого автора се переважно рефлексії на сучасні суспільні, політичні та загальноетичні теми. Те саме треба сказати й про його драми. Не лише «Не судилось» обертається на соціально-етичнім грунті; соціальні й етичні конфлікти малює автор залюбки також у своїх історичних драмах. Се велить нам догадуватися, що й загалом натура д. Старицького тягла до діяльного, соціально-політичного, громадського життя. Се не один із тих затоплених у собі, хоровитих поетів-візіонерів, відвернених від дійсного життя і його потреб, не один із невтомних дебатерів та диску- сіоністів, що за розбиранням широких абстрактних питань можуть, згорнувши руки, просиджувати роками на однім місці і, доконуючи широких та глибоких революцій на словах, не здібні та й не охочі й до найменшого кроку в практичнім житті. М. Старицький — натура здорова, кремезна, багата фізичною й духовною силою, охоча до громадської діяльності; треба лише пожалкувати, що нещасні російські відносини не лишили тій СИЛІ відповідного поля, крім антрепризи українського] театру.   Та й так оглядові громадської діяльності д. Старицького мусить бути присвячена окрема сторінка в оцій характеристиці, коли вона не має лишитися неповною і коли взагалі ми хочемо зрозуміти появу М. Старицького на тлі часу й обставин та й ту завзяту ворожнечу, якою здавна окружене його ім’я в сферах, ворожих українству.   Ми вже згадали про видне становище, яке займав д. Старицький серед київської української громади 70-х років. Присвятивши свої сили українській поезії, він зразу кинувся був на видавниче поле, друкуючи своїм коштом свої перші переробки, як-ось «Різдвяну ніч», «Байки Андерсена», «Сербські думи». Певна річ, друкував він сі книжки без думки про зиск, без наміру зробитися фаховим видавцем українських книжок, але дуже можливо, що коли б ділу дано було йти далі природним ходом, коли б українська книжка могла була здобувати собі доступ та популярність по містах і селах України, Старицький був би на тім полі знайшов собі терен діяльності і, певно, зумів би був і тут повеличатися такими ж гарними або ще й кращими резуль-   266   татами, як при організації українського] театру. Указ 1876 р. розбив ті почини, розбив власне ті дві основи, на яких перш усього могла опертися рентовна видавнича діяльність у російській Україні: заборонив популярні видавництва і переклади з чужих мов на українську. Щодо сеї другої точки, то вона неначе просто вимірена була на Старицького, який тоді дав уже пізнати себе як талановитий перекладач Некрасова, Лєрмонтова, Крилова, Андерсена та сербського народного епосу. Але й тут Старицький не зложив оружжя, навпаки, своїм прикладом найкраще показав нестійність та фіктивність варварського указу і дав землякам доказ, що при відповідних заходах той указ не в одній точці можна обійти або попросту знехтувати. Ітак, він 1881 р. допомагає Кониському видати першу після указу українську літературну збірку «Луна»* і видає свою власну збірку «З давнього зшитку», де наперекір указові поміщено головно переклади поезій Байрона, Гейне, Міц- кевича, Сирокомлі та сербських пісень. В 1882 р. він ви* дає окремою книжкою свій переклад Шекспірового «Гамлета», а 1883 — другий том «З давнього зшитку», де знов найбільше місця займають переклади на українську мову, і то — horrendum!1— із російських поетів. Та далеко важнішим ділом від усіх тих видань було опублікування 1883 р. поважного альманаху «Рада»*, зредагованого і виданого Старицьким. Серед багатого змісту сеї збірки досить буде назвати два твори першорядної стійності: драму Старицького «Не судилось» і повість Мирного «Повія», щоб зрозуміти значення сеї збірки для піднесення духу серед тогочасної української громади. Се був мов перший весняний грім по довгих місяцях морозів, сльоти та занепаду. Дуже важна була в тій збірці перша проба української бібліографії, зладжена М. Комарем*; вона уперше дала змогу своїм і чужим наглядно прослідити повільний зріст, ступневе ширшання та упадання українського письменства в Росії в XIX віці. Оцей перший том «Ради» дає нам найкраще свідоцтво про те, що д. Старицький міг би був зробитися дуже добрим редактором і видавцем, коли б були дозволили обставини і коли б його сили й матеріальні засоби не був з’абсорбував театр. Виданий 1884 р. другий том «Ради» стоїть уже значно нижче; д. Старицький уже тоді був антрепренером театру і в «Раду» не міг вложити стільки праці     1 Чого слід жахатися (лат.).— Ред.   267   та заходу, що в т. І; здається, що й загалом редакцію сього тому провадив хтось інший.   Хоч і яку велику заслугу поклав Старицький коло здвигнення українського] театру і коло поставлення першої української] трупи на висоті взірцевої трупи, то все- таки в інтересі українського] письменства й укріаїнськихі видавництв у Росії приходиться дуже жалувати, що завдяки театрові він перервав свою видавничу діяльність, так гарно розпочату в 80-х роках. Можливо, що знеохотила його до дальших кроків інерція інших земляків, із яких ніхто не мав охоти йти за його прикладом, та й сама марудність боротьби' з цензурою. «Вам в Галичині,— пише з сього приводу пані Людмила Старицька-Черняхівська,— трудно збагнути навіть, скільки то треба ужити заходів, аби видати у нас хоч яку-небудь найменшу книжку українську. При кожному такому заході треба вперше переправитись через найстрашніший поріг-Ненаситець — цензуру нашу. На той час після заборони [18J76 року поріг цей був страшенно неприступний і не можна було б жодній українській] книжці виплисти в широке море людськості, коли б... коли б не лоцмани, які, як відомо, вміють проводити байдаки і через Ненаситець. Ці лоцмани у нас — гроші. І слава богу, що єсть хоч такі лоцмани, а то не можна було б уже нічого і вдіяти. От і тоді, невважаючи на такі суворі часи, можна було дещо видати. Був такий собі в Києві цензор — назва не має нічого до речі,— коли хто хотів, аби книжка його була дозволена, то йому треба було замість закладки покласти у свій зшиток сторубльовий папірець — і справа кінчалась обопільним задоволенням. Таким робом проскакували й татові видання, суперечні літері заборони».   І пізніше, бувши одним із «корифеїв українського] театру», д. Старицький не обмежувався самою театральною технікою та достачуванням штук для репертуару, але силкувався не раз поставити театральне діло на ширшу, громадську основу. До таких проб належить план вивести український] театр із рамок спеціально українських на ширше поле.   «Коли утиски до укріаїнськогої театру,— пише д. Людмила Старицька-Черняхівська,—досягли свого кульмінаційного пункту, між головними діячами української сцени постала думка (здається, перша ініціатива належить тут д. Карпенку-Карому) послати свого делегата в Галичину   268   і взагалі у всі слов’янські закордонні землі, щоб позбирані новини їх репертуару, а головне, щоб довідатись, чи можливо виїхати туди нашим трупам, які умовмни, скільки виносять театральні збори і т. ін. Делегатом обрали батька, і він мав уже виїздити, але деякі видніші артисти повстали проти сеї думки, і справа розбилася». Скільки пригадую, листові запити про се дістали у Львові деякі видніші люди, зацікавлені театром, і навіть велися вже переговори з дирекцією польського львівського театру, яка й згоджувалася відступити на кілька вистав театральну залу, та обрахунки сподіваних доходів не могли вдоволити українців. Загалом треба сказати, що театр у Галичині, ані у русинів, ані у поляків, не займає такого видного місця в громадськім і національнім житті, не є такою першорядною духовною потребою, як у Росії, де для інтелігенції заперті майже всі інші поля прилюдної духовної діяльності, крім урядової служби та журналістики. Те саме треба сказати не лише про менші слов’янські народності, як словаків, словінців, хорватів, але навіть про чехів, що хоч мають у Празі прегарний власний театр, та проте ані репертуаром, ані музикою, ані грою артистів (говорю про власний, національний репертуар і про таку ж музику) не могли б заімпонувати українцям. Для того ми у Львові тоді, одержавши від д. Старицького запити щодо артистичного турне укріаїнської] трупи по Галичині, вважали сей план фантастичним, наскільки би ходило про дохід, навіть мінімальний, для покриття коштів такого турне, хоча, з другого боку, ми дуже добре розуміли національне й артистичне значення проїздки наших «майнінгенців»* для вироблення серед нашої публіки смаку до добрих українських] драм і до порядних вистав. Ну, та для поняття «майнінгенців» потрібно двох речей — май- нінгенського театру з добірним персоналом та репертуаром і майнінгенського князя з туго напханою кишенею, який би не зраджувався дефіцитами і дбав лише про артистичний та національний бік підприємства. Розуміється, що і в однім і в другім погляді у нас іще великі манка, і для того всі плани артистичних турне українських] труп на захід поза межі укріаїнської] людності та більших укріаїнських] колоній (прим., Краків) довго ще лишаться фантастичними, нерентовними планами.   Видну роль відіграв д. Старицький на Першім всеросійськім з’їзді діячів сцени в Москві 1897 р., причинившися своїм рефератом, своїми промовами й внесеннями до   269   вияснення характеру й задач української сцени та до виєд- нання їй поважного становища супроти російського театру. У нас були вправді в тім часі звістки про той з’їзд та про внесення д. Старицького, але тепер ми можемо подати про все те докладніші звістки на основі офіціального протоколу, виданого двотомовою книгою п[ід] заголовком] «Труды Первого съезда сценических деятелей», Москва, 1900. Про український театр і його потреби на з’їзді була мова не раз і з різних приводів. Ітак, д[ня] 15 марта іменем чернігівської міської ради виголосив реферат д. Кремльов. Підносячи потребу театральних вистав, він зазначив, що такі невеличкі міста,як Чернігів,не в силі удержати в себе власний постійний театр і для того урядова субвенція на потреби театру для них була би далеко потрібніша, ніж для більших і багатших міст. Надто ще, мовив референт, український театр не може правильно розвиватися задля всяких можливих утисків: український] репертуар обмежений на штуки з сучасного місцевого сільського побуту, а драми історичні та перекладані не мають доступу на українську] сцену. Надто вимагають, щоб рівночасно з українською штукою ставлено й російську, значить, приходиться вдержувати по дві трупи, а се вимагає таких доходів, яких театр не може дати. Значить, управа просить, щоб з’їзд ухвалив відповідну петицію для заради сим недогодам.   Детальніше про сумне положення українського] театру говорив реферат групи чернігівських українців із д[обро- дій]кою М. К- Заньковецькою на чолі. Сей реферат, прочитаний д. Бровичем, вияснює ті «спеціальні обмеження», що встановлені для українського] театру, про які згадав делегат міської управи Чернігова. Кружок чернігівських інтелігентів, признаючи педагогічне значення театру, висловлює певність, що се значення збільшиться, коли будуть усунені ті загальні стіснення, якими обмежена сцена, а поперед усього цензура; ще більше буде значення театру, коли він і репертуаром, і мовою, і цінами місць буде вповні доступний простому народові. Що ж до українського] театру, то тут треба усунути ті обмеження, які досі путають його.   ДГобродій] Старицький, доповняючи уваги, висловлені в двох попередніх рефератах, у просторім виводі доказував, що заборона й стіснення української мови, української] народної драми та педагогіки опираються на зовсім хибних принципах. До того ж вони шкідливі для всієї Росії, причиняючи народові і матеріальні і духовно-мо-   270   ральні шкоди, не виправдані ані державними потребами, ані вищою справедливістю. ДІобродій] Старицький просить з’їзд ходатайствувати про скасування заборони української мови й стіснень української наріодної] драми, щоб українське] слово могло висловити свою правду і внести її в спільну скарбівню людського духу.   Спеціалізуючи висновки попередніх рефератів, поставив реферат д. Іллі Шрага* ось які постулати: «З’їзд ухвалить домагатися в кого належить:   а)	піддання українських п’єс цензурі на таких самих умовах, що й драматичні твори, писані на інших мовах;   б)	скасування заборони видавати і виставл яти на сцені п’єси на українській] мові, перекладані, історичні та з життя інтелігенції;   в)	допустити й українські] п’єси до реєстру п’єс, дозволених для людового театру;   г)	вчинити дозвіл на укріаїнськії вистави залежним від загальних постанов і скасувати дотеперішні обмеження щодо дозволу таких вистав».   У другім томі «Трудов», на стор. 260—263, надруковано реферат д. Старицького в повній основі. Виймаємо з нього деякі характерні уступи:   «Старання про піднесення значення театру, про поліпшення його репертуару, про більшу доступність для широкої маси здорових і артистично виповнених вистав — оце головне завдання з’їзду. Воно й повинно бути дороге кож- лому, кому дорога наша рідна штука, хто бажає підняти високо просвітний світич сцени. Але старання про здобуття для сцени кращих условии розвою набирає вдвоє більшого значення, коли зважимо, що для простого, сірого люду сцена — се зрозуміла, жива, ілюстрована книжка, вища школа просвіти.   Тим часом українська сцена, поперед усього народна, хоч і стрічає гаряче співчуття у всіх верствах суспільності нашої просторої вітчини, терпить без причини та незаслу- жено й досі від підозрінь та неприхильності адміністрації й цензури І задля того, крім загальних причин, що підкопують значення театру у всій Росії, вона має ще свої окремі болячки та напасті, що душать ЇЇ і змагаються довести до загибелі. Покликана до життя указом його імператорського] величества царя Олександра IIIі, українська] сцена     1 Було б дуже інтересно опублікувати той указ у повнім тексті!   271   зараз же другого року по своїм народженні підпала переслідуванням. Урядові циркуляри почали в обмежуючім та навпачнім дусі толкувати царську волю».   Далі референт викладає сумну одіссею українських] труп, яким заборонялося грати в Києві, Одесі, Харкові, далі загалом в українських містах, яких власті гонили з місця на місце, скоро тільки вони мали успіх, яким унеможливлювано існування через примус давати одного вечора стільки саме актів російської штуки, що й української, або давати українську штуку наперед, а російську потім, або навпаки і т. д. А розповівши всі перипетії того знущання і боротьбу з ним українських артистів і постепен- не завойовування українському 1 театрові більшої пошани та людяного поводження, переходить до другої болячки.   «В міру, як ослабали оті переслідування, загострювалися трудності з боку цензури, що в останніх роках виявила нетаєне намагання задушити українську драму. В р. 1889 цензура почала заборошовати вистави не лише драм із життя інтелігенції, але і з купецького, а далі й з міщанського побуту, коли тільки в них фігурував сурдут. Не досить того: штуки, вперед дозволені, були усунені з репертуару розпорядженням цензури (прим., Кропив- ницького «Доки сонце зійде» і «Глитай»). Слідом за сим почали безумовно заборонювати до вистави драми Історичні та побутові з минувшини. Мені, прим., заборонено «не за напрям, ані за зміст», як був ласкав вияснити мені особисто давніший д. начальник «Управления по делам печати», але виключно лише за мову драми «Богдан Хмельницький» і «Розбите серце», д. Кропивницькому з тої самої причини заборонено «Титарівну», д. Карому драми «Роман Волох», «Сербин», «Що було, те мохом поросло», д. Кони- ському драму «Ольга Носачівна» і комедію «Порвалась нитка».   Та рівночасно з сею поголовною забороною декому до- зволювано, між іншим, і історичні драми, і п’єси з інтелігентного життя, але лише такі, яких ніхто не важився виставити на сцені. А вищеназваним авторам заборонювано навіть і побутові драми, скоро лише вони були написані на мотиви яких-будьчи то російських чи заграничних творів або коли мали хоч тінь літературної стійності. Такими самовільними й нічим не оправданими утискамй стіснено горизонт українського письменника до хутора, до хати, ба, і в ній іще не позволено йому   272   живописувати громадських боків народного життя, а допущено лише малювати любовні та родинні радощі та гризоти. Наслідком сього репертуар укрІаїнської] сцени зробився одностайним та нудким, та й сама вона засуджена на голодну смерть. Та й се ще не все: ані одна п’єса з українського] репертуару не допущена в реєстр вистав, дозволених для народу.   «З уваги,— кінчив свій реферат д. Старицький,— що цензурні притиски основуються не на законі, а на гідних жалю пересудах, я надіюсь, що світлий з’їзд прихилиться зі співчуттям до сеї заяви і візьме на себе можливе хлопотания про скасування обмежень, що душать українське] слово і сцену, і про включення її репертуару в програму для народних вистав і через се дасть місцевим письменникам хоч деяку змогу приложити свою працю до розвою народного театру. Нехай до нас прикладають і найгостріші закони, щоб лише не душила нас самоволя настро ю».   Сей реферат принятий був на з’їзді гучними оплесками, а його зміст, опублікований у газетах, широко по Росії розніс відомість про те, яка сумна практика криється за блискучими кулісами українського] театру. Як звісно, з’їзд наслідком усіх тих промов та виводів українців одноголосно приняв ухвалу («Труды», т. І, стор. 218—219): «По вопросу о развитии малороссийского театра: 1) ходатайствовать о подчинении малорусских спектаклей общим правилам и об отмене существующих ныне ограничений в разрешении этих спектаклей; 2) ходатайствовать о подчинении малорусских пьес цензуре на одинаковых условиях с драматическими произведениями, написанными на русском языке; 3) ходатайствовать о включении малорусских пьес в список разрешенных для народного театра».   Наслідком оцих ухвал і заходів з’їзду були значні пільги для театру, в тім числі й для українського, в Росії. Правда, ніяких давніших заборон та розпоряджень не скасовано, бо в Росії нема того звичаю; там, де закони не є випливом народної волі, а тільки індивідуальної постанови, зміна законодатної одиниці або її вподобання значить те саме, що й зміна закону. В Росії формально обов’язують іще й досі закони та розпорядження з часів Петра Великого та Катерини II; формально вони не відкликані, але фактично забуваються. Зовсім, як у Щедріна, де губернатор питає свого секретаря: «Чи єсть у нас такий закон?»,— а сей   273   без запинки відповідає: «Был, да забыт». Отак від часу до часу забуваються й драконські укази з 1876 й пізніші антиукраїнські циркуляри: отак по театральнім з’їзді 1897 р. забуто на якийсь час і притиски супроти українського] театру. Наш «Літ[ературно]-наук[овий] вісник» нотував пильно і появи на сцені драм із української] історії («Богдана Хмельницького» Старицького, «Сави Чалого» Кар- пенка), і появи кращих українських] драм на народних та аматорських сценах. В останніх часах зачинається знов реакція; пострах, який кинули на урядових помпадурів селянські розрухи та українські прокламації, їх безсильна злоба силкується відімстити на легальній укріаїнській] книжці та на укріаїнській] сцені. Остання книжка «Киевской старины» подає звістку (див. нашу хроніку в оцій книжці), з якої можна доміркуватися, що деякі урядовці знов раді вигнати укріаїнську] драму з репертуару народних вистав.   А на д. Старицького, як уже було згадано, його смілий і патріотичний виступ на театральнім з’їзді стягнув завзяту ворожнечу темних духів уроді д. Александровського, що змусила його до довголітньої боротьби за свою честь.   VIII   Пора кінчити оцей нарис. Я бажав би на закінчення сказати ще кілька слів на тему, яка у нас майже нерозривно зв’язана з іменем д. Старицького, про т[ак] зв[а- не] кування слів.   Здавен-давна привикли дорікати д. Старицькому куванням нових укріаїнських] слів, або бодай замилуванням до незвичайних, рідких слів, або вживанням деяких слів не в тім значенні, яке вони мають звичайно. Розпочав сей хор, здається, ще покПйний] Костомаров, за ним пішли й інші українські й галицькі критики, а російським журналістам тільки того й треба було. Вони залюбки, як то кажуть, узяли на язики д. Старицького, і де сам текст його писань не давав підстави до кпин, там вони придумували зі свого власного концепту карикатурні речення й слова, приписували їх д. Старицькому і давай тоді, як мовляв Федькович, «острити на нім свої свинцькі рила». Ітак, на карб д. Старицького придумано, буцімто в його перекладі «Гамлета» славний Гамлетів монолог починається словами: «Бути чи не бути, ось закавика». Мало сказати, що   274   сеї фрази у д. Старицького нема; треба додати, що «зака- вика» зовсім не уковане д. Старицьким і не українське, а давно звісне московське. Та проте воно довгі роки гуляло по фейлетонах та статтях україножерних органів, визискувалось для осмішення українства в очах недодумків, поки д. Старицький процесом не змусив одного з таких журналістів у «Киевлянине» сконстатувати брехливість сеї видумки і сим хоч трохи не заткав рота дотепним не по розуму сміхунам.   Як узагалі оця стаття не має на меті подавати апологію д. Старицького, якої, зрештою, він і не потребує, а тільки вияснити дійсний характер його праці та вказати її значення в розвої нашої літератури, так і в справі язиковій я не думаю у всіх пунктах боронити його. Справді, його мова не всюди взірцева, хоча треба сказати, що загалом вона чиста, сильна і пластична. Я вище навів один його куплет, де попадаються аж два незручно зложені слова, але другого подібного куплета я, здається, не міг би навести з його поезій. Можливо, що пошукавши, можна би ще набрати з десяток нещасливих слів, неологізмів або незручних фраз у всій масі його писань. Але не забуваймо, що писання Старицького — плоди перехідної доби, коли українському слову приходилось здобувати нові поля невідомих досі понять! І візьмім інших тогочасних українських] письменників та порівняймо, хто з них володів настільки багатою мовою і настільки широким кругом понять, — а тільки тоді можна буде запитувати, хто з них більше боровся з мовою, насилував її або розширював її рами. Не забуваймо, що на ковані слова, провінціалізми та неологізми д. Старицького нарікають звичайно ті, які або раді би звузити обсяг укр[а- їнськогої письменства до рамок «домашнего обихода» і яким українська] мова видається a priori непридатною для вислову інтелігентних думок і відносин — до таких, на жаль, належав і покіійний] Костомаров,— або ж се мимрять люди, які хвилю перед тим або хвилю по тім без церемонії будуть доказувати бідність та некультурність української мови, брак у ній найпростіших слів і термінів для культурної потреби і т. ін.   Не буду входити в деталі, бо студія над язиком д. Старицького вимагала б більше часу й місця. Та, редагуючи до друку Кулішів переклад «Гамлета», я мав нагоду детально порівнювати сей переклад із перекладом Старицького і переконався, як мало там власне неологізмів та ко   275   ваних слів і як багато слів, що 1882 р. разили читачів та критиків д. Старицького, сьогодні ввійшли в загальне уживання і не разять нікого. Чи д. Старицький щасливо утворив їх, чи вони були щиро народні, а лише не звісні критикам,— досить, що з часом вони здобули собі право горо- жанства. Отак буде, певно, з найбільшою частиною тих нібито «новоукованих» слів. Пригадаймо лише, яку купу нібито кованих слів вичислив д. Флоринський у докір Науковому] товариству] ім. Шевченка і який ефект викликав сим докором? Не інший, як тільки потвердження Гейне- вого віршика:   Doch seine grosse Ignoranz   Hat er sich selbst erworben1.   Зрештою, всім тим добродіям, що такі прудкі до осуджування язикових помилок та новинок у письменників, я рад би пригадати ось які загальні уваги. Найцінніше і найкраще в кожнім чоловіці, а тим більше в письменнику, се його індивідуальність, його духовне обличчя зо всіми його окремішніми прикметами. Чим більше таких прикмет, чим вони характерніші та гармонійніші, тим багатша, сильніша й симпатичніша індивідуальність людини, згляд- но письменника. До таких прикмет, що відповідають складові душі письменника, належить і мова. Здається, мова се щось спільне нам усім, а проте нема сумніву, що як кожна дитина в перших роках виробляє собі свій окремий жаргон, так і кожний письменник, особливо талановитий, виробляє собі свою окрему мову, має свої характерні вислови, звороти, свою будову фраз, свої улюблені слова. Письменник, у кого нема своєї індивідуально забарвленої мови,— слабий письменник, він пише безбарвно, мляво і не може числити на довшу, тривку популярність.   Підладитися комусь іншому під мову другого письменника дуже трудно, хіба що вона надається до пародіювання. Вся Україна вже звиш 40 літ читає Шевченкового «Кобзаря» та «Народні оповідання» Марка Вовчка, а проте не було ще у нас такого, хто б писав вірші такі, як писав Шевченко, або хто б підхопив секрет незрівнянної мелодійності прози Марка Вовчка. Критикувати мову таких письменників із виробленою духовою фізіономією — а до таких, без сумніву, належить і Старицький — се на мене робить таке     1 А своє велике неуцтво він сам собі здобув (нім.).— Ред.   276   враження, як коли би хтось критикував мій ніс, моє волосся, мої вуси. Звісно, І у найліпших письменників можуть бути язикові помилки, недогляди, але вони звичайно такі нешкідливі! Навіть їх язикові дивацтва щезають супроти багатства гарних та щасливих висловів. А добродіям критикам, заким візьмуться витикати такі язикові блуди, завше слід би приступати до діла, тямуючи гарні слова польського граматика: «Niktsi§ prawdziwie tem poszczycic nie mo2e, 2eby caly swoj umiat j^zyk»1.   А як же то часто критикований автор уміє його більше і вже силою свойого письменницького ремесла більше вправний у його вживанні, ніж критик І     1 Насправді ніхто не може похвалитися тим, щоб знав ' вповні свою мову (польськ.).— Ред.   ALEKSANDER BRUCKNER,   APOKRYFY SREDNIOWIECZNE   Cz^sc pierwsza, Краків, 1900, стор. 110. (ВІдб[итак] з т. XXVIII «Rozpraw Wydzialu filologicznego Akad[emli) umiej^tnosci w Krakowie»)   Проф. Брюкнер сьогодні безперечно найліпший знавець середньовінового польського письменства. Його невтомній праці та шуканню по архівах і бібліотеках завдячує польська література значне поглиблення і розширення горизонту власне в темну досі добу XIV—XV в., як не менше і в занедбану досі епоху XVI—XVII в. Отсею працею, якої перша частина вийшла перед роком, він забажав доповнити свої досліди над сею найдавнішою літературою освітленням тої її парості, яка досі була коли не зовсім темна, то в усякім разі дуже занедбана. Про середньовічні апокрифи, перероблювані польською мовою, давніші історики польської літератури не знали нічого; ще Нерінг* у своїх «Altpolnische Sprachdenkmaler» знає тільки малесенькі їх відривки. Проф. Брюкнер у вступі своєї праці (стор. 1—14) зазначує той цікавий факт, що коли у сусідніх чехів, русинів та росіян апокрифічна література жила ще майже до XVIII в. (а декуди жиє й досі), то у поляків вона почала щезати вже в XVI в., приглушена наглим та буйним розцвітом національного письменства, що виросло на грунті гуманізму, виполена потім реформаційним рухом, а добита дорешти єзуїтською контрареформа- цією. Тільки невеликі її* решти дійшли до нас чи то в рідких старих друках, чи в рукописах. Та про колишнє її існування й багатство свідчать численні сліди, поперед усього переклади польських апокрифів на українську, білоруську та московську мову, далі сліди в давніх польських казаннях, віршах, трактатах, у церковних піснях та обрядах.   Проф. Брюкнер цитує деякі з тих принагідно зібраних слідів. Та варто би їх зібранню і виясненню присвятити   278   більше часу й праці, щоб дійти того, чи і наскільки в Польщі були відомі справдішні старі апокрифічні твори, що йшли з грецьких оригіналів на захід у латинських, а на північний схід у церковнослов’янських перекладах,— чи, може, тут тішилися популярністю лише середньовікові переробки тих апокрифів вроді Опецевого* «Zywota Chrys- tusa», що був переробкою твору св. Бонавентури*, або «Historyi eudnej о stworzeniu nieba i ziemi», що тільки дуже здалека нагадує апокрифічний «Liber Adamae et Evae», або в кінці рукописного «Objawienie sw. Metodyusza», що тільки титулом та загальною схемою нагадує грецький оригінал, але текстом і духом зовсім відмінне від нього. Так само не треба забувати, що польські церковні пісні та казання, в яких стрічаються сліди апокрифічних легенд, не можуть бути певним свідоцтвом, що й відповідні апокрифи були також перекладені на польську мову. Адже ж найстарші польські духовні пісні були самі перекладами, а в найліпшім разі переробками з латинських взірців, значить, із них переймали й апокрифічні деталі. Так само казання в середніх віках укладано звичайно на основі спеціальних підручників, тіак] звіанихі promptuaria1, або на основі старших латинських казань, яких збірки купами переховуються досі по бібліотеках під звичайним титулом Sermones de tempore et sanctis2, або, вкінці, при помочі духовних енциклопедій та легендаріїв — ось відки плила найбільша часть тих апокрифічних деталей, які повідна- ходив і сам проф. Брюкнер у польських середньовікових казаннях; за існування самих апокрифів у Польщі, не то на польській, але хоч би лише на латинській мові всі ті свідоцтва не промовляють. Треба дошукуватися самих текстів.   Сказавши правду, той текст, із якого виривки публікує професор Брюкнер у отсій праці і про який скажемо зараз, не заповнює ще тої люки, і сам титул праці проф. Брюк- нера «Apokryfy sredniowieczne» бодай для сеї першої часті являється не зовсім відповідним. Бо ж тут не маємо діла з жодним апокрифом, тобто таким твором із юдаїстичної або старохристиянської доби, що виступає фальшиво чи то як Євангеліє, чи як Апокаліпсис, посланіє або заповіт якогось мужа знаного і впливового в святій історії. Те, з чого     1	Збірник прикладів (лат.).— Ред.     2	Промови про час і святих (лат.).— Ред.   279   виривки подає проф. Брюкнер, то зовсім пізня, правдоподібно в XV віці, і то в самій Польщі, зложена книга «Roz- myslanie о zywocie Pana Jezus3» — книга, де, крім зводу фактів із канонічних євангелій, пододавано також багато основаного на апокрифічних євангеліях, та й то черпаного не безпосередньо з тих євангелій, а з популярної в передніх віках десь у південній Німеччині в XIII в. зложеної латинської поеми, звісної під титулом «Vita Beatae Virginis et Salvatoris rhytmica». Крім сього, деякі деіалі автор брав і з інших, ще ПІЗН:ИІИХ джерел.   Ітак, прим., маємо тут оповідання, що Марія, живучи при храмі, мала задачу замітати храм. Раз якось запізнилася і, позамітавши та зібравши сміття в подолок, хотіла виходити, коли, втім, надійшов жрець. Марія, боячися, щоб він не побачив її ніг, спустила подолок; жрець хотів вилаяти її, та, втім, побачив довкола неї велику ясність, а сміття в її подолку перемінилося на рожі. Проф. Брюкнер справедливо завважує (стор. 32), що сеї легенди нема в жоднім звіснім йому творі про Марію. Але вона є в життєписі іншої святої, дуже популярної в середньовіковійНімеччині, а власне св. Єлизавети Тюрінгської, дочки угорського короля. Легенда говорить про неї, що в часі голоду вона крадьком від свойого мужа давала хліб убогим, а муж на се дуже сердився. Раз Єлизавета в неприсутності мужа набрала повен подолок хліба, щоб винести його голодним, коли, втім, у сінях здибав її муж. З переляку вона опустила подолок, і з нього посипалися рожі. Нема сумніву, що сей мотив із Єлизавети Тюрінгської, може, вже на польськім грунті, був з невеличкими змінами в деталях перенесений на Марію.   Цікава доля книги, з якої виписки подає проф. Брюкнер. Се був величезний рукопис, 800 чи більше сторін, і належав донедавна до бібліотеки руського крилошанського собору в Перемишлі. Останній, що мав його в руках, був   о.	Петрушевич*; він поробив із нього значні виписки не лише язикові, але повиписував і цілі уступи. Ті виписки він передав проф. Брюкнерові, додаючи заразом звістку, що рукопис із черемиської бібліотеки десь пропав. Се була відомість тим більше цікава, що теперішній кустос тої бібліотеки, о. Подолинський, не знав про се нічого і, знаючи, що сього рукопису він не зичив нікому, був певний, що він і досі в бібліотеці. Коли я, переглядаючи каталог рукописів (зладжений о. Петрушевичем), звернув увагу   280   на сей рукопис, о. Подолинський брався показати його мені, та я, не маючи часу оглядати його, просив залишити се на інший раз. Бачачися потім з проф. Брюкнером, я згадав йому, що такий а такий рукопис єсть в Перемишлі. Тоді я довідався, що о. Петрушевич передав проф. Брюкне- рові виписки з того рукопису, але самого рукопису нема. Я почав сумніватися щодо сього останнього і просив проф. Брюкнера порозумітися з о. Подолинським. Аж тоді о. Подолинський кинувся шукати рукопису, і показалося, що о. Петрушевич знав ліпше від нього, що в бібліотеці находиться, а чого нема. Який цінний був той рукопис — уні- кат свого роду,— про се можна мати поняття, читаючи, як проф. Брюкнер кілька разів повторює «wyrazy najwi§k- szej wdzi§cznosci, do jakiej nauka 1 iteratury polskiej ogoiem, a ja w szczegolnosci swiattej i niezmordowanej pracy ks. Ka- nonika zobowiqzani, ktory nie szcz§dzg.c trudow i zachodow wiasnych postanowii przyst§pnem uczynic nauce to, со od zaglady ocalil»1.   В інтересі крилошанського собору було би розслідити якнайдокладніше, яка то заглада діткнула сей скарб і чи не можна би як-небудь іще наскочити на його слід.     1 ...Слова найбільшої вдячності, якими наука про польську літературу в цілому, а я зокрема, зобов'язані світлій і невтомній праці ксьондза каноніка, що, не шкодуючи праці і власних зусиль, вирішив зробити приступним для науки те, що він врятував від загибелі (полиьк.).— Ред.   СТРАСТИ ХРИСТОВЫ В ЗАПАДНОРУССКОМ СПИСКЕ XV ВЕКА   Труд Н. М. Тупикова* («Памятники древней письмен* ности и искусства», CXL), Спб., 1901   В трьох рукописах (XI, XVI і XVII в.) дійшов до нас сей твір, очевидно, переложений із польського на «західноруське», себто на ту актову мову, що виробилася в литовських канцеляріях і потім, ступнево підмішувана церковщиною, українщиною та польщиною, сталася літе* ратурною мовою наших письменників XVI—XVII в. Зви* чай відчитувати в великім тижні просторе оповідання про Христові муки чи то по домах, чи в церквах прийшов до нас Із Заходу, і разом із тим прийшов також тип такого оповідання, так званої пасії, або страстей. І коли на Україні сей звичай тепер затратився, то заховався у російських розкольників, а також на Угорській Русі і в її керестурській колонії*.   Маємо в літературі два типи страстей: отсей білоруський, що був перекладений ще в XV віці з польського, тепер затраченого оригіналу (чи не треба його шукати в згаданім вище перемиськім рукописі?*), і другий, зложений церковноруською мовою, звісний на Україні і в Московщині від XVII в., по свідоцтву деяких копій буцімто перекладений із грецького, на ділі ж зложений таки десь на нашій території і в XVII в. кілька разів друкований російськими старообрядцями в Супраслі. Цікаво, що угрору- ські рукописні пасії, особливо ж керестурська, більше зближуються до отсеї білоруської (див. виривки І скорочену редакцію в моїх «Пам’ятках», т. II), ніж до церковно- руської. .   Білоруська пасія звернула вже була на себе увагу учених — проф. Брюкнера і Карського*, які надарма старалися віднайти її оригінал. Недавно померший М. М. Тупиков прилагодив її до друку, кладучи в основу найстаршу   282   копію і виписуючи варіанти з другої (XVI в.)» а лишивши без уваги найпізнішу. Се ще не значить, щоб текст, прила- годжений таким робом для друку, був тим, що німці називають lesbar1. Маса місць лишилося темних; упорядник не задав собі праці бодай заглянути до тих джерел, на які виразно вказує текст, н[а]пр[иклад] до Никодимового євангелія*, і подати в нотах відти хоч дещо таке, що причинилось би до ліпшого розуміння нашого тексту. Так само й язикові його відомості були не дуже блискучі, коли він маркує як не зрозуміле для нього таке, ніаіпріикладі, слово, як «овшеки» (owszem). Словника і покажчика ніякого. Невеличку передмову про рукописи отсього тексту та про розрізнення двох типів страстей подав проф. Соболе вський. Від такого вченого також можна було надіятися дечого більше, хоч би, н[а]пр[иклад], показання сконстатованих уже іншими вченими джерел отсеї пасії, а також детальнішого зазначення відмін між сею і церков- норуською пасією. Ну, та спасибі й за те. Публікація Тупикова дає можність освітити сю інтересну парость нашого письменства і простудіювати докладніше, ніж се було можливо досі, оба типи страстей та їх угроруські паростки, яких публікація супроти отсеї являється дуже пожаданою.     1	Читабельним (нім.).— Ред.   CESKE POSTILLY*   Studie literarne a kulturne historicka. Napsal Hynek Hruby. (Cisio XII spisuv poctenych jubilejni cenou kral. Ceske spolec nosti n&uk v Praze). Прага, 1901, ctop.VI+322   Отся старанно зроблена книжка заслугує на увагу не лише історика чеського письменства, подаючи повний образ чеського проповідництва від найдавніших почат- ків у половині XIV в. (Вальдгаузен*) аж до найновішої доби, тобто до кінця XIX в., не лише історика чеського духовного та культурного життя, який у чеських постилах (по-нашому б сказати: «учительних євангеліях») знайде багатий матеріал побутових фактів, вірувань, звичаїв, приповідок і т. ін. Праця Грубого важна також для інших слов’янських народів, що сяк чи так на протязі історії входили в стичність з чехами і були під їх впливом або впливали на них. Отже, важна вона для поляків, до яких доходило могутнє слово Гуса, серед яких пізніше жили моравські брати, пробував якийсь час Ян Амос Коменський*; у Малій Польщі ще в XIV в. говорено чеські проповіді, а в Дзікові заховалася одна з найдавніших чеських постил, писана перед гуситськими розрухами, отже, найпізніше коло р. 1400. Можна сказати, що з Чехії прийшов до Польщі звичай вироблювання проповіді по правилам схоластики І укладання постил народною мовою; бодай те певно, що перші такі постили повстають у Малопольщі і серед протестантів (Рей)*. Для боротьби з протестантами чеські католики в XVI в. перекладали польську постилу Якуба Вуйка*; чи і наскільки польські протестанти користувалися чеським добром, не знаємо. В усякім разі можемо догадуватися, що деякі чеські протестантські постили не були чужі полякам, а навіть заходили на Русь. Бодай до моїх рук дійшов один примірник лютерської постили Ко- менського, одної з найкращих чеських книг того роду,   234   в 2 виданні (дрезденськім) з р. 1602, перехований у одній священничій сім’ї від давніх поколінь.   Задача отсих рядків — звернути увагу на працю д. Грубого; вона може послужити добре всякому, хто хотів би занятися історією нашого проповідництва XVII в., так важного, а так мало обробленого. Правда, повного образу розвою чеського проповідництва на тлі культурного життя чеського народу і його взаємин з іншими ся праця не дає; вона, може, трохи занадто бібліографічна та обмежена на чеську територію. Та проте в тих границях — розбору чеських проповідницьких книг — вона дуже старанна.   Цікавий факт, який підносить автор і стверджує відзивами католицьких та протестантських знавців, що сучасна чеська гомілетика щодо своєї вартості далеко не може порівнятися з проповідями Гуса, Хельчицького* та Ко- менського, що їй не стає ані тої ширини та свободи погляду на життя, ані того високого запалу та чоловіколюбія, яким визначалися давні проповідники. Не лише у одній Чехії зроблено такі спостереження. А причина? ДІобродій] Груби дуже вірно вказує на неї: давніші кращі проповідники ставали перед своїми слухачами на висоті тогочасного знання; толкували найпростішим простакам у приступній для них формі про ті ідеї та напрями (реформу церкви, реформу морального та громадського життя), якими були одушевлені найчільніші люди цивілізованого світу. Проповідь несла справді світло й ідейність в народні маси, будила їх до нового життя. Від того часу в духовім житті Європи зайшла величезна зміна; новочасна проповідь не могла й не може поспіти за нею, лишилася позаду, і відси її блідість та частковий упадок.   LA LEGENDE DOREE DE JACQUES DE VORAGINE   Nouvellement traduite en fran;ais avec introduction, no- tices, notes let recherches sur les sources par ГаЬЬё J.-B. M. Roze, chanoine honoraire de la Cathedrale d’Ami- ens, T. I—III, Париж, 1902   Звертаю увагу на отеє видання славної середньо- вікової компіляції житій святих, доконаної італіянцем Яковом, уродженим у селі Вараццо і відси чи то з похвалою чи з іронією прозваним пізніше Jacobus de Voragine (vorago — безодня; одні бажали тим зазначити «безодню премудрості», а другі безодню безкритичності та несмаку, який буцімто справляє його книжка). Важність пізнання сього твору між іншим і для студіювання наших писаних і усних легенд зрозуміє кождий, хто перегляне хоч би мої «Пам’ятки» (на жаль, не маючи під рукою повного тексту «Золотої легенди», я не міг усюди цитувати її, де б було треба), або Гнатюкове видання наших усних людових легенд («Етнографічний збірник», т. XII і XIV), або, нарешті, наших давніх проповідників та пізніше (з XVIII в.) «Народовещание». Для славіста «Золота легенда» важна ще й тим, що в житії св. Климента Римського* подає деякі звістки про апостола слов’ян Константина, зачерпиені з затраченого твору диякона Льва Остійського*, опертого ще на старшій, історично важній традиції. Сим нехай буде оправдана й отея критична оповістка найновішого видання «Золотої легенди» в французькім перекладі абіатаї Роза.   Поперед усього декілька слів про самого Якова.   Автор «Золотої легенди» родився, як уже згадано, в теперішньому Вараццо, давнішому Віраджіо, недалеко Генуї в північній Італії коло р. 1230, вступив у р. 1244 до закону домініканів, зістав у 1264 р. провінціалом сього закону на цілу Ломбардію і визначився на тім становищі як вельми здібний і популярний проповідник. В р. 1292 зробив його папа Николай V архієпископом генуезьким, але на тім престолі він побув не довго, бо вмер уже 1298 або   286   в початку 1299 р. Отеє й усе, що ми знаємо про його життя. Свою славу завдячує він головно своїй книзі легенд, тобто житій святих по римському календарю на цілий рік, починаючи від «адвенту», тобто з падолиста. Отсій книзі швидко по його смерті надано титул «Legenda aurea», інші звали її також «Historia Lombardica» задля короткої хроніки лан- гобардів*, долученої до житія папи Пелагія. Книга здобула собі таку популярність, що її незабаром поперекладено на французьку, іспанську, англійську й німецьку мову, переписувано й розширювано, а від часу винайдення друку до р. 1500 появилося не менше як 74 її видань. Правда, обік тої популярності від дуже давнього часу датуються й неприхильні суди про неї. Іспанський домініканець Мельхіор Canus (умГер] 1560) назвав автора «Золотої легенди» «homo ferrei oris el plumbei cordis» (чоловік з залізними устами й олов’яним серцем), а француз Клод Еманс сказав, що се не золота, а хіба «залізна» легенда. Ще в XIV в. начальник іспанської провінції домініканів Беренгар з Лан- дори (уміері 1330) звелів одному домініканцеві зложити книгу житій святих, яка б, черпаючи з більш автентичних джерел, могла витиснути з обігу «Золоту легенду». І справді, той домініканець, Bernardus Guidonis, зложив чоти- ритомову книгу «Speculum Sanctorum», та ся книга не мала успіху. І новіші теологи не дуже шанують «Золоту легенду». «Яков,— пише протестант Цеклер* (Z ос k 1 er, Jakob von Viraggio, стаття в науковій «Realencyklopadie fur protes- tantische Theologie und Kirche», т. VIII, 1900, стор. 560— 562),— зібрав докупи переважно казочні житія святих почасти з давніших книжок, а почасти з усних переказів, які ходили між народом та по монастирях і розросталися що раз більше в напрямі фантастичності. Дещо взяте з апокрифічних євангелій, таких же діянь апостольських та мученицьких і знаходиться також і в інших давніших та тогочасних творах, прозових і віршованих, в «Пассіоналі», в «Легендах про Марію» і т. ін. Інше — середньовічні видумки, свідоцтва на те, як швидко казка чіпляється історії, щоб прикрасити і перебрехати її, так напр., у житіях Домініка та Франціска з Ассізі. Та коли в інших писаннях деякі легенди визначаються поетичним повабом, то Яковові не мають нічого подібного: він брав не лише без критики, але й без поетичного чуття, хапаючи що найгрубіше та найнезугарніше». Та проте й Цеклер признає, що «для пізнання середньовічних популярних вірувань ся книга,   287   без сумніву, незвичайно важна, а для пояснення тодішніх поетів та хроністів без неї попросту не можна обійтись». Отим-то наукове видання «Золотої легенди» з таким апаратом, який у титулі обіцює абіат] Роз, здавна було постулатом науки. Проби в тім роді були роблені вже перед тим; ще 1843 р. видав латинський текст з деякими бібліографічними вказівками та увагами заслужений німецький бібліограф Теодор Грессе*. Се видання тоді було повторене ще два рази: 1879 і 1890, хоча далеко не відповідає теперішнім потребам. Неповний передрук латинського тексту дав також граф Дує в видаваній Мі нем* теологічній енциклопедії (Douh e t, Dictionnaire des legendes du christianisme), але науковий апарат тут далеко нікчемніший, як у Грессе. На жаль, і видання аб[ата] Роза далеко не сповняє того, що обіцює титул. Його передмова, держана в апологетичнім тоні, не дає майже нічого докладного ані про Якова, ані про долю його книги (те, що подано вище, взято з цитованої статті Цеклера), а натомість широко розводиться над гарними прикметами «Золотої легенди», її простим та прозорим стилем та доказує, що Яків ніде не видумував чудес, а брав їх із старших джерел. Заповіджені в титулі «досліди над джерелами» легенд обмежуються на коротенькі екскурси, додані до д е я к и х оповідань, та на голі цитати старших мартирологій, де вони лежали просто під руками або були вказані самим текстом легенди. Багаті здобутки новочас- них дослідів над розвоєм християнської легенди, філіацією текстів, мандрівкою тем у різні краї, переходом їх у різні літературні форми, все те, що мусило б надавати головну вартість новому виданню «Золотої легенди», для абе Роза цілковита terra incognita1. Треба, зрештою, признати, що переклад Яковового тексту в новім виданні старанний і читається гладко. До видання додано фототипію двох карток (Прологу) одного старого друку з-перед р. 1500 і малюнок різних мук, якими в римських часах мучено християн, малюнок пізній, звісний уже між іншим і з Міневої «Патрології».     1 Невідома земля (лат..).— Ред.   288   [МАРІЯ ДЮРАН*]   Д[ня] 26 мая вмерла в Парижі п. М а р і я Дюран (Durand), звісна в французькій літературі під псевдонімом Henri Greville. Покійна написала багато повістей із російського життя, які, зрештою, не виявили у неї визначного таланту. Для нас ім’я її варто пам’яті за гарну статтю про Шевченка, яку вона під своїм власним іменем (на основі інформацій Тургенева) помістила в паризькій «Revue des deux Mondes» 1876 року. Ся стаття, навіяна щирою симпатією до нашого Кобзаря й до України, була трохи чи не найліпшим у ті часи, та й досі ще джерелом інформації французів про нашого національного поета,   [ШАРЛЬ ЖАН-МАРІ ЛЕТУРНО]   Д[ня] 21 лютого с. р. вмер у Парижі голосний французький соціолог, професор у тамошній Ecole d’An- tropologie1 Ш а р л ь Ж а н-М арі Летурно, автор многих цінних праць у своїй спеціальності. Вроджений 1831 р. в Оре, він кінчив медицину і 1858 р. здобув степень доктора, та, посвятившися студіям антропології й соціології, розпочав свою вчену кар’єру перекладами праць Геккеля* «Antropogenie» та «Природна історія сотворения», пс чім видав цілий ряд власних праць: «La Sociologie d’apres PEthnographie», «La Physiologie des passions», «La Biolo- gie», «Science et Materialisme» i «La Psychologie ethnique», не вчисляючи довгого ряду монографій та статей, поміщених у видаванім при його запомозі «Dictionnaire des Sciences antropologiques». На похороні заслуженого і симпатичного вченого промовляв також наш земляк, д. Хв. Вовк іменем Вільного російського університету в Парижі*.     1 Антропологічній школі (франц.) — Ред,   STANISLAW ZDZIARSKI. BOHDAN ZALESKI   Studjum biograficzno-llterackie, Львів, 1902, 8-ка, стор. XV+420   Великий, та в не одному сильно перецінений польський поет Богдан Залеський, без сумніву, по своїм інтенціям та почуванням найбільш український поет у польській літературі, хоча в його поезії найменше реальної України. В міру, як зменшувалася популярність його творів, збільшувалося зацікавлення його життям і особистою психологією. Столітні роковини його вродин у лютім 1902 р. принесли не тільки другий том його кореспонденції, видаваної його сином, але також отсю працю д. Здзярського — першу пробу повної і всесторонньої біографії поета, опертої на документах першої руки (листах, споминах і т. ін.). Щоправда, автор переконаний (стор. XIV), що тут іще не вичерпані всі відомості про життя Залеського, не говорячи вже про те, що те життя тільки декуди малюється на широкім тлі суспільних і політичних відносин, без чого багато деталів лишається неясних. Так само зрезйгнував автор у значній часті з задачі новочасного історика літератури — малювати життя поета нерозривно з розвоєм його творчості, аби тільки якнайповніше вичерпати біографічний матеріал. Із сього погляду праця цінна, бо використано в ній усе важніше з дотеперішніх друкованих праць про Залеського, а надто мав автор змогу користуватись багатьма досі неопублікованими документами, головно невиданими ще частями кореспонденції Залеського, дневником Северина Гощинського і т. ін. Для історика української, навіть українсько-польської суспільності ся праця дає мало інтересного. Перший її розділ, де описано молодість та шкільні літа Залеського, прожиті на Україні, і роздііл] IV, де оповідається про його короткий побут у Галичині по упадку повстання 1831 р., ось і все, чим захоплює поль-   291   сЪкий поет нашу країну. Пізніші часи життя на еміграції дають дещо до показання слов’янських і українських сим* патій та антипатій Залеського (його знайомість з Гоголем, заснування «Stowarzyszenia Siowiariskiego» в Парижі, знайомість з Терлецьким*, погляд його на поезію Шевченка і т. ін.), але на ті принагідні моменти д. Здзярський замало звертає уваги, а може, й замало знайшов матеріалів для їх повного освітлення. Його критичний суд про життя й значення Залеського загалом не глибокий, зрештою, праця зроблена старанно і з певним артистичним почуттям.   MICHAL GRABOWSKI, JEGO PISMA KRYTYCZNE I РО.ЩСІА POLITYCZNE   Przez Dr. Tadeusza Grabowskiego («Przeglad Polski», t. 137, c. 381—459, t. 138, c. 88—125 i 245—283, 1900   Ім’я Михайла Грабовського, одного з найвид- ніших представників українсько-польської письменської школи, з різних причин цікаве також для історика української літератури. Лишаючи вже набоці той факт, що сей український шляхтич в роках 1834—1844 був без сумніву першим критиком у польській літературі і мав значний вплив на сформування поглядів і смаку цілого покоління,— для нас важно те, що він був одним із перших поляків, які звернули пильну увагу на українську народну поезію, а особливо на наші козацькі думи («Literatura і krytyka», t. II, 1837), а також те, що його особистий вплив зробився важним фактором у житті та розвої одного з корифеїв нашої літератури, П. Куліша.   Отся простора студія про Грабовського, написана його сином, не справджує надій, які можна би було прив’язувати до неї, не дає малюнка поглядів І змагань письменника на тлі часу й суспільності. Авторові важна головно еволюція естетичних поглядів Грабовського, хоч тут він виказує його повну залежність від французьких критиків та публіцистів клерикально-реакційної школи вроді де Мест* ра*, Вільмена*, Шатобріана, Бенжамена Констана* та Мон- таламбера*. На сей бік справи, на зв’язки Грабовського з французькою реакцією, автор звертає пильну увагу; натомість його зв’язки та зносини з людьми близькими, його горожанська та сусідська діяльність на Україні полишена майже зовсім без уваги. Інтересні питання: як Грабовсь- кий, завзятий католик, дійшов до симпатизування з російським урядом та московськими слов’янофілами? Як виглядала програма суспільної та політичної діяльності його, Генрика Ржевуського* та Крашевського, уставлена на їх   293   спільнім з’їзді в Чуднові 1840 р.? Як виглядав лист Гра- бовського до Писарева*, написаний 1843 р., що був початком здепопуляризування шанованого досі критика? На се все не находимо в статті відповідних вияснень. Про знайомість Грабовського з Кулішем навіть не згадано, його листів до Куліша, опублікованих у «Правді» 1869 р., не визи- скано. Загалом рукописних матеріалів автор визискав дуже мало; головне місце займають розгляди критичних праць М. Грабовського. На його повісті з українського побуту автор статті дивиться дуже звисока, і, справедливо відмовляючи їм усякої артистичної стійності, він разом з тим не вдається в оцінку, ані в огляд тих матеріалів, легенд, традицій, які вплітає в свої повісті Грабовський, хоч і признає йому яко збирачеві немалу заслугу. Автор студії — син письменника. Супроти сього легко зрозуміти деяку апологетичну тенденцію його праці, охоту обминати драз- ливі та несимпатичні риси його характеру. Та проте жаль, що автор не кермувався трохи ширшим поглядом; М. Грабовський в усякім разі немаловажна фігура в історії українсько-польського духового розвою, фігура, що заслугує на виявлення повної правди про неї, та й при тім фігура, що може знести ту повну правду. Його заслуги лишаться при ньому, хоч ми й повніше та глибше пізнаємо межі його таланту, хиби його характеру та помилки в його діяльності, ніж хотів чи, може, міг виявити їх автор отсеї студії.   МИКОЛА ЛЕНАУ   (У СОТІ РОКОВИНИ ЙОГО ВРОДИН)   У серпні сього року вся Німеччина святкувала соті роковини вродин поета Миколи Ленау, одного з най- оригінальніших німецьких ліриків, а заразом одного з чільних австро-німецьких поетів з доби перед 1848 роком. У славній трійці Ленау — Грільпарцер* — Анастазій Грін* Ленау репрезентує те, що найбільше підходить до сучасності,— м’якість, нервовість, настрій, здібність до малювання природи, колоритність та багатство фантазії. При тім він вніс у німецьку поезію крайобраз своєї батьківщини, угорської «пусти», вніс свіжу мелодію, надихану мадярською та слов’янською меланхолією та ритмом циганської музики. Та й на пекучі питання свойого часу відкликнувся Ленау могутнім голосом. У Австрії, пригнобленій полі- ційно-бюрократичним режимом, лиш потаємно могли ширитися вільнодумні поеми Ленау, такі, як «Фауст», «Жижка», Савонарола» та «Альбігойці», але на всіх тих поемах лежить печать тодішнього часу; з них голосно говорить дух гарячого протесту проти пригніту свобідної думки.   Сім’я поета походила з прусського Шлеска, з містечка Штрелен, де вже в 16 віці згадується фамілія Німц, у тодішній орфографії Nimbtz або Niembtz, в числі місцевих патриціїв. В половині 18 віку один Із членів тої родини поступає в австрійську службу офіцером; у реєстрах його ім’я пишуть Nimbsch або Nietnbsch; його син титулується вже бароном і підписується vlon] Nimtsch. Одинокий син того барона Німча Франц виростав у північній Угорщині, де його батько служив у війську. Він ходив кілька літ до латинської школи в Пряшеві, але, пробуваючи в товаристві молодих офіцерів, далеко основніше навчився пити, гуляти та грати в карти, ніж латинської мови. В році 1798 він по-   295   дався до Буди, вступив кадетом до драгунів та заручився рівночасно з Терезою Майграберівною, сиротою по уряднику скарбовім. Щоб могти оженитися з нею, він виступив із військової служби, оженився 1799 р. против волі родичів і вступив на службу до камерального заряду. В Ліппі над Марошем, куди його перенесено на службу, йому вродилась дочка Магдалена, потім друга, а в Чатаді недалеко Темешвара прийшов на світ д[няі 13 серпня 1802 р. хлопчик, названий при хресті Микола Франц. Від самого вродження його переслідувало нещастя. Його батько розпився, марнував усе при картах, а в лютім 1803 р., поїхавши до Темешвара по лікаря для своєї тяжко хорої донечки, замість до лікаря, попав у веселу компанію і програв одного вечора в карти 17 000 ринських. Нещасна жінка при неостиглім іще трупі своєї дитини була змушена підписати скрипт на сю суму, щоб охоронити мужа від тюрми й ганьби. Німбш швидко потім покинув службу, перенісся з родиною до Буди, покинув тут жінку у тещі, а сам поїхав до Відня нібито шукати посади, а на ділі проводив час весело в гулянках, поки стало грошей. Вернувши при кінці 1803 р. до Буди, він швидко потім занедужав на сухоти і вмер 23 цвіт- ня 1807 р. Його жінка вийшла 1811 р. удруге заміж за лікаря Фогеля, що щиро занявся дітьми своєї жінки з першого подружжя.   Молодий Нікі Німбш фон Штреленау ходив до гімназії в Пешті, потім на університет у Відні, студіюючи філософію й математику. Ті студії не дуже цікавили його, він перемінював предмети, тратив літа, перейшов на медицину, а одержавши по своїй бабці невеличкий спадок, перебрався до Гайдельберга. Та замість приготовлятися тут до докторського екзамену, він ввійшов у живі зносини з письменниками т[ак) звіаноїі швабської школи*, а за посередництвом Густава Шваба* знайшов у штутгартського накладця.Кот- ти приміщення для своїх поезій, які й вийшли в маї 1832 р. і відразу здобули йому славу великого поета. Але вже тоді показувався виразно фатальний розстрій його вдачі. Він ніколи не міг зупинитися на чімсь однім, хитався в своїх постановах, і хвилі великого духовного скуплення та напруження енергії чергувались з хвилями упадку духу, знесилення та роздразнення. Він задумав виїхати до Америки, надіючись доробитися там маєтку на колонізації та збагатити свою фантазію новими величними враженнями, але ся подорож зруйнувала його маєтково і підкопала його здо-   296   ров’я. В р. 1833 він вернув знов до Європи, а в жовтні був уже у Відні. Тут він узявся з новим запалом до більших літературних праць. Закинувши розпочату ще перед подорожжю драму «Варвара Радивилівна», він пише «Фауста», Савонаролу», «Жижку», «Альбігойців», «Дон Жуана». Його психічний стан тим часом погіршується, і 1844 р. він зійшов з ума. В стані цілковитого з’ідіотіння він умер у закладі для душевно недужих дня 27 серпня 1850 року.   В. Н. ПЕРЕТЦ. МАТЕРИАЛЫ К ИСТОРИИ АПОКРИФА И ЛЕГЕНДЫ   I. К истории «Громника»*. Введение, славянские и еврейские тексты. («Записки историко-филологического факультета императорского] С.-Петербургского университета»- Часть LIV (1899), выпуск I)   МАТЕРИАЛЫ К ИСТОРИИ АПОКРИФА И ЛЕГЕНДЫ   II. К истории «Лунника». («Известия отделения русского языка и словесности императорской] Академии наук», 1901, кн. 3 и 4)   В останніх роках дуже пощастилося старим слов’янським пам’яткам магічної та астрологічної літератури, ворожбам, закляттям, амулетам і т. ін. їм присвятили спеціальну увагу такі вчені, як Соколов*, Сперанський, ідучи за слідами перших піонерів тих дослідів Ягича, Пипіна та Тихонравова*. Повіднаходжено багато нових текстів, усталено між ними генетичні зв’язки та просліджено їх розвій геть у глибоку давнину, а рівночасно повідкривано живі нитки, що в’яжуть сю забуту літературу з живими й досі віруваннями та церемоніями сучасних культурних народів. Таким способом зустрічаються досліди на полі фольклору з дослідами старого письменства; з одного берега на другий паде проміння світла, йдуть інтересні причинки до пояснення деталі в, що без них лишились би темними, а заразом виявляється ще зайвий раз значення одних і других дослідів: історик старої літератури потрібний фольклористові, та й навпаки, фольклорист у своїх дослідах не може   298   обмежуватися на самім уснім матеріалі, а слід навіть у таких дуже, здавалось би, саморідних питаннях, як вірування, замовляння та обряди, оглядатися на можність книжних, значить, запозичених, посторонних джерел. Коли, прим., наш селянин в часі кождого громового удару повторяє півголосом слова: «Свят-свят-свят!» і ті слова з часом дорогою асоціації ідей перенесено й на інші наглі та страшні явища, так що той же селянин мимохіть повторяє їх, почувши якусь страшну новину про наглу смерть якогось близького чоловіка, про якесь убивство, пожежу або щось подібне,— то ніякому фольклористові, що захотів би обмежитись лише на уснім матеріалі, не прийшло би на думку, що ті слова — останок давньої апокрифічної молитви від грому, якої текст, уперше опублікований д. Перетцом, виглядає ось як:   Молитва, какъ громь гремит, о умь пречистый. самоизволень от бога есть отчее изволеніе. Свять. свять. свять. господь Саваоф, ходяи во громЪхь. обладали молниами, проливая воду морскую на лице всеа земли.   0	владыко страшный и грозный, сам суди врагу нашему діа- волу. нынЪ и присно и во віки віком аминь.   3 другого боку, досліди над старою популярною літературою показують нам нові широкі поля для фольклорних пошукувань. Годі нам згодитися з думкою, висловленою д. Перетцом у закінченні його дослідів («Известия», т. VI, кн. 4, ст. 128), що «народные поверья дают ничтожный материал для определения степени влияния «Громника» на народное мировоззрение». Вірніше було би сказати, що тих народних вірувань ми досі знаємо дуже мало; маючи в руках факти, добуті шляхом наукового досліду писаних «Гром- ників» та «Лунників», фольклорист буде міг звернути пиль- нішу, ніж досі, увагу на сю царину вірувань, і я не сумніваюся, що таким робом удасться зібрати багато нового   1	досі не звісного матеріалу, який позволить сказати більше певного про вплив того старого письменства на народну масу.   Праця д. Перетца, якої титул виписано вище, хоч друкована в двох різних виданнях, творить одну цілість і належить, без сумніву, до кращих праць сього заслуженого дослідника. Як усі його праці, так і ся визначається незвичайним багатством нового матеріалу, видобутого з рукописів, та старанним визисканням давнішої літератури предмета. Правда, щодо старшої літератури він обмежується   299   на російську; лише при дослідах над «Громником» сягає до гебрейської та потроху до середньовікової західноєвропейської, дякуючи вказівкам проф. Ягича та петербурзького гебраїста Вінера*. Щодо «Лунника», то хоча д. Перетц признає, що одна пізніша його редакція прийшла на Русь із Заходу через Польщу, та проте він не попробував сягнути до пребагатої скарбівні польських ворожильних статей, різних «Prognostykow»*, яких у масі польських рукописів XVI—XVIII в. попадається дуже багато. Правда, ся па- рість старого письменства польськими дослідниками ще майже не тикана, але дуже можливо, що ближчий їх огляд вияснить не одно й для історії староруського «Лунника».   Перша часть праці д. Перетца, присвячена «Громникові» (ст. 1—121), складається, крім коротенького вступу, з п’ятьох розділів. У першім автор зводить докупи з різних рукописних збірок з XVII в. виписки про грім та блискавку, вбачаючи в них характерну мішанину нових, поступових поглядів, занесених на Русь із Заходу, з традиційною старовиною, що, запозичена з Візантії в X—XII в., держалась у нас та перетворювалася відповідно до потреб та поглядів хвилі. Не можна сказати, щоб виклад д. Перетца був тут ясний: як виглядала ся стара традиція і чим різнилися від неї нові погляди? На сі питання не одержуємо ясної відповіді. Добродію] Перетцові слід би було заглянути до загальних писань про історичний розвій метеорології від найдавніших часів, хоч би до тих, що цитовані в відповідній главі Уайтової книги «Warfare of Science with Theology», тоді, певно, його виклад був би більше прозорий. Бо ж у д. Перетца ми бачимо вже в найстарших свідоцтвах двояке вірування щодо грому. В «Прении Панагиота с Азимитом», що було звісне на Русі вже в XIV в., читаємо, що «т. (300) аггель дръжит мльніе и гром, и два облака ударіета ся вітром силным. и от силы удареніе трепъть. и мльніе пущает ся от силы аггельскыя. и разбывает ся облаци и пущает дьждь». Бачимо тут обік міфологічного погляду, що вітрами й хмарами кермують ангели, вже зароди раціонального погляду, що грім і блискавка повстають зовсім природним способом «от силы ударенья» хмар і вітру. Подібний погляд маємо і в «Луцидарії»*, що прийшов на Русь із Заходу десь у XVI в., хоча тут уже бачимо примішку вірування, що грім і блискавка «бывает на устрашеніе ді моном». Але ж сліди такого вірування на Русі, що грім се війна бога з чортом, попадаються ще давніше, ніж у нас став звісний   «Луцидарій». Д[обродій] Перетц справедливо виводить початок сього вірування із вельми розпростороненого, та досі ще не зовсім виясненого «Житія св. Андрія Юродивого», в якім заховалися нам свідоцтва про багато різних вірувань та обрядів (прим., про русалії). Жаль, що д. Перетц не присвятив сьому житію більше уваги; можливо, що в його основі він був би знайшов дуалістичний світогляд і загалом маніхейсько-богомильські впливи*.   В другім розділі подає автор історичний нарис ворожби з громів і заразом огляд «Громників» грецьких, румунських, грузинських і жидівських, а нарешті зупиняється над історією «Громника» у слов’ян. Авторові звісно 19 слов’янських текстів сього твору; з них лише два-три тексти сходяться з собою: більша частина виявляє більші або менші різниці, по яким можна розрізнити кілька редакцій «Громника». В розд[ілі] IV автор застановляється над тим, який вплив мали старі «Громники» на народні вірування. Таких впливів д. Перетц віднаходить не багато; натомість він слідить за останками старого «Громника» в календарях XVIII в. і виписує з них ворожби, в яких видно, з одного боку, деякі ремінісценції старого «Громника», а з другого— не одно подібне до вірувань живих і досі в народі. Коли де, то тут було б пожадане розширення терену досліду на польські та чеські «прогностики» та календарі XVII—XVIII в., бо їх вплив, без сумніву, був дуже великий на тогочасні руські та російські календарі.   В розд[ілі] IV д. Перетц друкує тексти трьох редакцій «Громника», а власне первісної короткої, розширеної і мішаної, або компільованої. Розуміється, сей розділ треба брати не дословно: маємо не три «Громники», але три групи «Громників», а в кождій групі майже кождий поодинокий текст має в деталях значні відміни.   Роздііл] V присвячений гебрейським «Громникам» та іншим ворожбитським книгам, а в додатку до нього подано перекладом два жидівські «Громники» з XVI—XVII в. За сей розділ і за сі тексти належиться щира подяка д. Перет- цові, бо пам’ятки жидівського письменства з тих пізніх часів дуже важні для студій завдяки самому становищу жидів у тодішній Європі, а притім дуже мало вчених займається ними і мало європейських бібліотек має значніші колекції новожидівської літератури.   Пізніше, друкуючи статтю про «Лунники» в «Известиях» Академії, д. Перетц зібрав іще деякі матеріали про   SOI   «Громник». У розд[ілі1 VIII тої статті він подав іще кілька текстів і перемінив свій погляд настільки, що приймає шість редакцій «Громиика» на слов’яно-руськім грунті, починаючи від найкоротшої, що стрічається вже в копії з XV в., і кінчачи компільованими текстами XVIII в.   Подібним способом д. Перетц обробив також історію тіакі звіаного] «Лунника», тобто віщування погоди чи непогоди, врожаю й неврожаю, щастя й горя відповідно до певних фаз місяця. І тут насамперед зібрано народні вірування з сього обсягу, потім автор силкується дати відповідь на питання, що знала стара Русь про обороти небесних тіл. Він цитує «Слово»Мефодія Патарського* про винахід астрономії Мунтом, сином Ноєвим; далі згадане вже «Прение Панагиота с Азимитом», «Беседу трех святителей», «Луцидарій», полишаючи набоці «Толковую Палею», де у вступних розділах маємо немало зв сток про небо й рухи тіл небесних, а спеціально про місяць. В XVII в. починається західноєвропейський вплив у Росії власне на полі астрології й алхімії, і тут д. Перетц зводить докупи багатий рукописний матер'ал, що вперве вияснює сей бік європейського впливу на Росію.   В роздПлі] III автор дає інтересний нарис історії «Лунника» в староруськім письменстві. В найстарших індексах «Лунника» не знаходимо в числі ложних книг; тільки в XVI в., коли Максим Грек* обернув вістря своєї поле- м ки проти астрології, «Лунник» попадає в індекс. Автор розбирає Максимову полеміку і виказує її вплив у пізніших індексах.   Головна частина праці д. Перетца, розд[іли] IV—VI, подає звісні досі редакції «Лунника» з увагами про їх текст, мову, про рукописи, в яких вони заховалися і в кінці про генетичний зв’язок одних з одними. Доповнення до сеї збірки текстів подає ще й роздПл] VII. Кінцеві висновки, до яких доходить д. Перетц, такі, що «Лунники» приходили на Русь двома шляхами: з південного сходу, з Візантії і з заходу, через посередництво польської астрологічної літератури. Найстарша редакція «Лунника» появилася на Русі ще перед XV в.; звісна тепер найстарша редакція в копіях XV—XVI в. являється вже не первісною, а інтерпольованою; друга редакція — скорочення першої; поза тими редакціями маємо ще окремі групи текстів, що іноді лучилися разом з «Громниками». Для досліду первісних форм «Громника» й «Лунника» найважніше було б віднай-   302   дення та опублікування грецьких текстів. Але на тім полі в Греції праця ще ледве розпочата. В звісній книзі Крум- бахера* «Geschichte der byzantinischen Literatur», 2 вид., як завважує д. Перетц, про «Громники» мається всього 6 рядків, а про «Лунники» й зовс'м нема ніякої згадки. Щоправда, візантиністи мають перед собою багато без порівняння важнішої праці, ніж розкопування стародавньої астрології та інших родів ворожби. -   Д-Р ОСТАП ТЕРЛЕЦЬКИЙ   СПОМИНИ І МАТЕРІАЛИ   Над свіжою могилою покійного товариша пориватися на написання повної, заокругленої й критичної студії про нього було б не лише занадто сміло, але подекуди й невідповідно. Де говорить чуття, розворушене свіжою стратою, там розум не здібний до холодного аналізу. На об’єктивну оцінку появи покійника ще не прийшов час, для неї ще не маємо матеріалу. Схопити на льоту ті деталі його життя, що оживають у пам’яті при виді його домовини, доповнити їх, по змозі, тими документами, які полишились у моїх руках після довголітніх зносин з покійником, відтворити на сих сторінках по змозі повно й пластично його духову фізіономію — ось що хіба я можу зробити. Інші нехай доповняють новими деталями сей образ, нехай оцінюють, чим був Остап Терлецький для свойого і для нового покоління,— я даю поки що жмінку споминів і матеріалів.   Життя Остапа Терлецького цінне й важне для нас власне тим, що йому судилося жити, й терпіти, і проявляти певний вплив у Галицькій Русі в пору тяжкого перелому і в додатку судилося впасти одною з жертв того перелому. Такі переломові хвилі виплоджують дивні парадокси й люблять закривати їх трагізм дуже глибоко. Дивлячись поверхово на появу Остапа Терлецького, слухаючи його звичайно наскрізь розважних, холодних та легким скептицизмом навіяних промов у кружку знайомих — на більших зборах він промовляв останніми роками дуже рідко й нерадо,— його можна було прийняти за що хочете, тільки не за жертву високих, ідеальних змагань. Той непоказний, скулений та мовчазливий чоловік, той педант, що не виходив на вулицю, не завинувши хусткою шиї і не позатикавши   804   вух ватою, той чоловік, що його життя минало правильно, як добре заведений годинник: канцелярія, дешева реставрація, де їв обід, дешева кав’ярня, де пив каву й читав газети, і тісненька кімнатка, де працював і спав,— то був увесь його світ,— той, бачилось би, сухий педант та паперовий міль був увесь свій вік непоправним ідеалістом, плекав у своїй душі полум’я високих змагань, жив усе для інших, для загалу і силкувався все життя ширити та розсвічувати те благотворне полум’я в своїм окруженні. Правда, до широкої, прилюдної діяльності він не чув у собі сили; його вроджена скромність та вироблений важкими досвідами життя скептицизм не позволяли йому ніде й ніколи вириватися наперед, ставати на свічнику, виступати з ініціативою. Притім же так мало сторін і моментів нашої публічної діяльності могло мати його повну симпатію! Але се було певно, що де справа була чиста й розумна, де була правдива, безкористовна й свідома праця для добра народної маси, для підношення освіти й особливо для плекання науки на нашім ріднім грунті, там можна було числити на симпатію й тиху поміч Остапа Терлецького. І хоча ніде він не любив фігурувати в реєстрах співробітників, не любив реклами і ховався зі своїм іменем навіть там, де його праця робила його імені велику честь, то проте його особистий вплив давав себе чути особливо в хвилях вагань і сумнівів, бо тоді звичайно він своїм спокійним, але рішучим словом освітлював шлях і піддержував захитаних.   От чому ім’я Остапа Терлецького було мало звісне нашій ширшій громаді, і от чому будущий історик доби нашого національного розвою за останніх ЗО літ ХІХ-го віку буде мусити присвятити окрему сторінку життю й діяльності Терлецького. Те, що говоритиму дальше про його життя й діяльність, основується почасти на його усних оповіданнях і на моїй знайомості з ним, почавши від р. 1878, почасти на його листах до мене й до інших людей, що заховалися між моїми паперами, на уривку його дневника та інших записках, які будуть цитовані, і вкінці на документах більше публічного характеру, отже, поперед усього на його друкованих працях та на актах тих процесів, де він виступав як оскаржений, наскільки ті акти мені доступні.   305   І   Я вперше побачив О. Терлецького крізь візи- тирку тюремної казні і вперше пізнав його на судовій розправі, в якій ставали оба ми разом з М. Павликом, Щ. Сель- ським*, І. Мандичевським*, Анною Павликівною* та М. Котурницьким*, оскаржені за належання до одного тайного товариства. Про сей процес, у якому зі пхано докупи людей, не знайомих між собою, і позасуджувано не за діла, а за погляди або навіть за те, що хтось посторонній говорив про нас, або, говорячи до нас, висловляв як дезидерат, скажу дальше дещо докладніше, наскільки він тикає- ться особи Терлецького. Тут зазначу лише, що аж від сеї розправи розпочалася наша знайомість. У 1878—[18)79 р. нам довелось досить довго жити разом спільно з М. Павликом і пізніше, по його виїзді в Женеву, та й потім нас від часу до часу зводили разом різні літературні та наукові справи. Розмовляючи з ним, я чув не одно про його давніше життя, а в 1883 р. між паперами, які мені вдалось видобути з суду після нашого процесу, я знайшов також декілька пам’яток його молодих літ. Спробую тут переказати дещо з тих матеріалів.   Звісно з біографічних нарисів покійника, що гімназію кінчив він у Станіславові 1867 р. і що його побут у гімназії був добою широкого розцвіту тїак) звіаних] громад серед українсько-руської молодежі. Ті громади, зав’язувані потаємно з метою самоосвіти та піддержування патріотичного духу, мали між собою тісні, дружні зв’язки, видавали рукописні газети, збиралися на спільні засідання, де відчитувано та обговорювано власні письменні проби, декламовано твори Шевченка та Федьковича, обговорювано справи народовецьких видань, збирано складки на літературні та просвітні цілі. Духовим осередком того громадського руху була львівська Громада, а головно Данило Танячкевич, тоді ще слухач теології, натура наскрізь ен- тузіастична, здібна запалювати себе й запалювати інших. Він обсилав ученицькі громади листами або з’їжджав сам чи присилав кого іншого на інспекцію. Ми сьогодні ледве можемо уявити собі той запал, що панував тоді серед гімназіальної молодежі.Серед такої ентузіастичної атмосфери виростав і Остап Терлецький, і сам був одним із найгаря- чіших серед неї. Правда, в тій громаді молодих ентузіастів не хибувало і тверезих, практично настроєних голов;   306   репрезентантом сеї здорової, реальної думки серед стані- славівської молодежі був Володимир Навроцький, прозваний між товаришами в гімназії Бузьком. У громадській рукописній газетці «Зірка», яку почали видавати молоді ентузіасти в р, 1865і, Навроцький обняв роль громадського критика; Терлецький, що задля своєї прегарної каліграфії та невичерпаної пильності мав задачу переписувати кождий нумер, писав і вірші, й повісті, й публіцистику і був найплодовитішим громадським письменником. Правда, те його письменство мало вповні ученицький характер — багато гарячих слів, але дуже мало дійсного знання, живих фактів та обсервації. Не маючи під рукою ані одного ніо- ме]ра «Зірки», я подаю тут декілька проб його тодішніх писань із захованого в мене зошита, писаного його рукою в 1866 р., переважно олівцем. Зошит у значній мірі заповнений наріоднимиї піснями, які ТІерлецький] записував на вакаціях у Назірній, але, крім них, містить також декілька віршів та прозових уривків його власного складання. Ось, прим., його допись до коломийської ученицької громади, що тоді видавала рукописну часопись «Голос народний».   «Здорові були, чесні коломийські громадяни, браття в святій нашій народній ідеї! Простіть, що досі ані один голос з Станіслава не обзивавсь у вашому «Голосі народному»; простіть, що не повітали вашу часопись ні одним щирим українським словом, не сказали вам до вашої трудної праці ні один «помагайбі». Зато тепер старатимемся спільно з вами, не вбачаючи на ніякі труднощі, по-нашому, по-щироруськи до нашої великої мети йти, котру ви так ясно виказали у вашій програмі.   Дивно якось, же ми завше мусимо вітатися тільки самими сумними, гіркими вістками. От хоч би й тепер! Недавнечко тому, бо... пожегнались ми із нашим другом-то- варишем Осипом Щавинським назавше, навіки. Один із найуталантованіших, найздатніших між нами, надія всеї отчини й усіх своїх товаришів, він так скоро, так борзо улетів в єнчі, ліпші краї, лишивши нас осиротілих, неуто- лимих по його утраті. А та утрата так тяжка, так велика, так поражаюча. Ми якбисьмо не довірювали один одному,     1 Видаючи перший том творів Навроцького, я мав у руках два н[оме)ри тої газетки, писані рукою О. Терлецького. Пізніше я передав їх Т[ерлецько]му і не одержав їх назад.   307   якбисьмо не хотіли вірити, же так добрий, так щирий брат лишив нас навіки. Но коли в останній раз заспівалисьмо йому «вічная пам’ять», коли уже увиділисьмо усипану могилу, тогді аж, тогді мусилисьмо увірити, же його вже між нами нема». І далі йде довга, пустословна тирада, обернена до покійного; автор зовсім забуває, що пише лист чи допись для коломийських товаришів і кінчить свою лірику побожно: «Вічная тобі пам’ять, святий упокій душі твоїй! Прощайте і ви, рідні наші браття! Остафій Тузем- ний».   Смерть Осипа Щавинського мусила живо торкнути душу молодого Остапа, бо між його віршами маємо також один «Осипові Щавинському на пам’ятку»:   Як бачимо, поезія зовсім не оригінальна, і форма й шаблони взяті з трьох взірців: Шевченко, Федькович і народна пісня. Власного нічого. Наведу ще віршик «Василеві Не- биловцеві на пам’ятку»1:     1 Василь Небиловець, тепер парох у Перегинську, бувший посол на сойм крайовий, був членом Громади і співробітником «Зірки». Він був автором статейки «Місто Калуш», яку я з «Зірки» передрукував у І томі творів Навроцького, ст. 173—175*   Темний вечір, невидненький; Летить сокіл молоденький; Летить сокіл, підлітає, Товаришу піснь співає.   Гей товаришу мій, брате, Де мені тебе шукати?   Чи у степу широкому,   Чи у морі глибокому?   Ні у степу широкому,   Ні у морі глибокому,   Але ген в хмарах високо Пробував твій брат сокіл»   Викопай ми, товаришу, Глибоку могилу,   Най сховаю із собою Мою долю милу.   Най сховаю, поховаю Всі мої надії,   Усі мої молодії Сни ті золотії*   А як потім у студену Могилу сам зложусь, То ти мене, товаришу, Земленьков приложит* А як мене вже не буде, Заплач, милий брате, Що ти мусив товариша Вірного ховати.   Звісно, все се була гра слів, без дійсного чуттєвого підкладу. В тім самім колісці утертих шаблонів обертаються й інші вірші того зшиточка: «Барвінок», «Сам собі», «Україні», де читаємо між іншим:   Україно, Україно,   Не раз ще заплачеш,   Нім ти свою долю-волю У себе зобачиш.   Єще не раз плакати меш,   Гіркі сльози лити,   Нім потрафлять твої діти Долі ся добити.   Не бачимо нічого власного та щирого і в віршику «На могилі нені». О. Терлецький, мабуть, мало зазнав матір і вчасно осиротів; можливо, зрештою, що сама шаблоновість та конвенціональність його віршування не допускала під його перо живіших, безпосередніх вражень. На отсю його сентиментальність та плаксиву фразеологію нападав у своїх критиках у «Зірці» Вол. Навроцький; вона неприємно вражала й Федьковича в Остапових листах до нього, коли один свій лист до Остапа він починає словами: «Пан- чику! Я Вас щиро люблю, але Ваші тиради не конче» («Жи- тє і слово»*, І, 118). Важкі досвіди, про які скажемо далі, а певно, і вплив Навроцького вилічили покійного Остапа швидко з тої манери. В пізніших роках він покинув віршувати, а коли й згадував про свою віршарську добу, то завсігди з насміхом, цитуючи як свій архітвір ось яку віршу:   На росі ся два кучері купали,   Один білий, другий чорний — та й стали,   Один білий, другий чорний, як зоря,   Полетіли із росою до моря.   А коли я, було, жартом звертаю його увагу, що там «щось та не так» із висловом думок, то він з комічною повагою відповідав:   — Що ж, з пісні слова не викидають. Так у мене стоїть, а Музи поправляти не буду.   Та вже в тім самім зшиточку, в віршах, писаних літом 1866 р., появляється, хоча в шаблоновій іще формі, перший поважний життєвий досвід покійника, що мав мати глибоке значення для всього його дальшого життя. Молодий ученик під час вакацій закохався в простій сільській дівчині, якійсь Марці чи Марії (в віршах він називає її   809   так і так). Із тих віршів ми не багато реальних деталів можемо видобути про Остапове кохання.   Була хата конець села Низенька, маленька,   В ній із доньков проживала Вдовиця старенька.   Стара вдова, а дівчина,   Як тота малина,—   так малює в однім уривку молодий ученик початок своєї любові, а в іншім ось як характеризує свою милу:   Є в мене дівчина, вірная, щирая,   Що лихим і добрим зі мною ся ділить,   Що в журбі, в печалі потішить, розважить,—   Є в мене дівчина кохана такая.   При неї не плачу, при неї сміюся,   При неї недолю свою забуваю,   При неї-м веселий, при неї тішуся,   Бо я її люблю, бо її кохаю.   На свою любов Остап відразу дивився дуже поважно, не як на хвильову іграшку, в яку заходить панич-попович із сільською дівчиною.   Закукай ми, соловейку, кілько б літ чекати,   Аби Марцю коханую за жіночку взяти? —   пише він у однім віршику в початку серпня 1866 р. Його лякає думка про близьку розлуку з нею.   Тяжко буде, Марцунечко, з тобов-сь розходити, Тяжко буде тебе, серце, надовго лишити.   Я не здержу тоту хвилю, гірко дуже сплачу,   Бо хто знає, Марцю моя, чи тя вже побачу.   Прочуття якогось лиха мучить його; то йому здається, що дівчина сама перестає любити його...   Ой та ляг я на могилу, став головов бити,   Бо вже мене Марця моя пристає любити.   Ой та ляг я на могилу, став гірко плакати,   Бо вже мене Марця моя не хоче кохати.   Але прийшла бабка ’д мені, стала на розмову, Розважила й дала мені пораду здорову.   «Та не плачте, паниченьку, нема чо* тужити,   Я вам кажу щиру правду: Марця ме любити»,   Дай боже бабці здоров’є, що мя розважила!   Мене Марця любить дужче, як вперед любила.   310   Любовне щастя, поладжене старою бабусею, хвилю ясніє вповні. Д[ня] 10 серпня Остап пише:   Та складаю співаночки, складаю, складаю,   Аби знали добрі люди, як Марцю кохаю.   Та буду я співаночки складати, складати,   Та буду я Марцю мою до смерті кохати.   «   Хвилями й близьке розстання не лякає його:   Хоч жаль тисне за серденько,   Хоч розстатися сумненько,   Прецінь є в бозі надія,   Же буде моя Марія,—   пише він 12 серпня. З молодечою пересадою кличе він:   Серце моє, душу мою, славу мою й віру,   Усе тобі, Марцунечко, складу на офіру.   Він надіється на свойого батька, що буде опікуватись його любкою, яка, певно, служила в нього за наймичку:   Як поїду в світ далекий, в далеку чужину,   Та на кого тебе лишу, моя Марцунино?   Та лишу я тебе, серце, на батенька мого,   А він добрий, не дасть тобі ніч зробити злого.   Але дійсність розвіяла ті хлоп’ячі мрії. В Остаповій неприсутності, здається, в м’ясниці 1867 р., Марця вийшла заміж. У Станіславові молодий школяр чув, мабуть, щось про те, що до Марці сватаються, що мати силує її йти заміж, і виливав своє горе в віршах:   Серце моє, бідне моє з болю розірветься,   Життя моє невиннеє в могилу зігнеться —   Все пропаде — жаль, надія пройдуть, гей би снились,   Бо всі вони в тобі, Марцьо, всі разом розбились.   А я піду одпочити у темну могилу,   Щоби більше не згадувать щастє, долю милу.   Та за тою шаблоновою фразеологією крилося щось далеко більше від звичайних школярських любощів. Вернувши на вакації 1867 р. додому й бачачи свою милу замужем, Остап тяжко занедужав1 і дістав епілептичних     1 В усних оповіданнях пок[ійний] Остап не раз згадував, що початком його хороби був упадок народовецьких видавництв, та се був, мабуть, lapsus memoriae (помилка пам’яті (лат.)«— Ред,). Перший крах народовецьких видань був у р. 1865, а з Остапових оповідань знаємо, що його хороба почалася літом 1867 р.   311   нападів, що в довших або коротших відступах мучили його цілих 20 літ і назавсігди зломили його енергію, розстроїли нерви і звихнули ціле життя. Не помогли ніякі ліки, не поміг побут у горах (здається, в Ферескулі Косівського повііту]) літом 1867 р. По матурі 1867 р. хороба погіршилася навіть до тої міри, що Остап був змушений зробити цілорічну перерву в студіях.   Се несподівано трагічне закінчення невинної — здавалось би—студентської любові треба пояснити, певно, деякою предиспозицією його організму до нервових хороб. Але, з другого боку, треба мати на увазі тодішні часи й настрій, серед якого жив покійник. Та атмосфера ентузіазму й ліричного народолюбства, що окружала його в вищій гімназії, мусила дуже сильно вплинути на його психіку. В його віршах і в прозі, в промовах і листах раз у раз говориться про сльози, про почуття, про ексцентричні події та мрії; відкинувши половину на модну, шаблонову фразеологію (порівняння з Іншими тогочасними листами молодих громадян могло би показати, наскільки власне така слізлива фразеологія була тоді модною), ми таки одержимо як факт значний запас нервового напруження й подразнення молодого хлопця. Додаймо, що зараз при вступленнІ в той ідейний світ, у 1865 р., швидко по заснуванні Громади, йому прийшлось переболіти страшну, як йому тоді думалося, катастрофу народного діла — упадок народовецької публіцистики у Львові. Про те, як тяжко він терпів через се, він не раз оповідав мені; згадує про той момент і в життєписі Навроцького (Твори, І, стор. IX); малює його живо в своїй статті «Галицько-руський нарід і галицько-руські народовці». «Ми,— говорить він там про руську гімназіальну моло- діж половини 60-их років,— щодня, щогодини виглядали, що станеться щось нового, нечуваного, щось дуже великого, і що тото «щось» зробить кінець усій нашій недолі народній, виведе нарід із вавілонської неволі і віллє в нього самосвідомість людську і народну, добробит моральний і матеріальний,— а нас, великих поборників святого діла, нагородить найкращою заслугою, яку вольний нарід моніе дати своїм освободителям,—чистою, непорочною славою громадською. А тим часом понура дійсність, від котрої ми, мов від злого духа, втікали на крилах Шевченкової поезії, почала листок за листком, квітку за квіткою зривати з того пишного вінка, що ми сплели собі були з наших поетичних мрій. Упали «Вечерниці», упала «Мета» перша, упала «Ме-   312   та» друга, упала «Нива», упала «Руська читальня», упав «Руський театр», упала «Русалка»*... Понура дійсність тяжко відплатилася руській молодежі... Вона не тільки знищила плани молодих політиків, але й покалічила їх морально, відібрала їм віру й надію в себе і ві все чесне і праведне» («Правда», 1874, стор. 750—751). З Остапової біографії Навроцького (Твори, І, стор. IX) ми знаємо, що власне Навроцький був тоді серед станіславівської молодежі тим, хто своєю енергією й витривалістю піддержав молодіж, не дав розпастися громаді. Він піддержав і Остапа. Зі зворушенням оповідав мені сей, як не раз, ходячи до пізньої ночі по Липовій вулиці, оба вони дебатували про народні справи й потреби і як Навроцький усе пер на те, що треба з висот танячкевичівського ентузіазму зійти до низин реального життя та братися до практичної роботи.   Та ще в однім напрямі попхнув Навроцький думку й чуття Терлецького. Тодішнє українофільство галицької молодежі проявляло себе не лише широкою фразеологією, де раз у раз говорено про могили, степи, море, козаків, жупани, шаблі й інші такі гарні речі, яких молоді ентузіасти ніколи не видали, але також модою на козацькі костюми. Хлопці навперейми купували сукно (по провінціальних містечках його треба було спроваджувати зі Львова), мучили кравців, щоб ті видумували «козацькі» жупани, «козацькі» шаровари, «козацькі» шапки та пояси, і з гордощами парадували в тих костюмах у школі й по місті, в церквах і на празниках. І станіславівці, розуміється, не лишалися позаду; не одному молодому патріотові коштували немало неспаних ночей, сердечної гризоти, а той сліз кравецьке опізнення або недоладна робота. Навроцький і тут своїм ясним, холодним розумом умів глядіти крізь сентиментальний туман. Він говорив Терлецькому:   — Все те панська забавка. Чого ви малпуєте козаків, яких ніколи не видали, вигадуєте костюми, яких козаки, може, й не носили? Коли любите народ, то зачинайте любов від того народу, який маєте перед собою. Хочете вдягатися по-народному, то вдягайтеся в ті сардаки, киптарі, опанчі та полотнянки, які носять наші селяни. Тоді й вони побачать, що ви близькі до них. А тепер ви, чи в козацьких одягах, чи в сурдутах, для них однаково чужі, паничі, та й годі.   Ті слова не раз передавав мені Терлецький — видно- що вони зробили на нього сильне враження, і я не сумні-   313   ваюся, що під впливом таких і подібних слів його любов до селянської дівчини зробилася над сподівання глибокою та серйозною.   Другий факт із його гімназіальних часів, про який він часто згадував і оповідав, се його відвідини у Федьковича літом 1867. Терлецький, хорий не епілептичні напади, проводив літо в ФерескулІ над Черемошем, і відси через ріку та через Конятинський верх ходив до Стороння, де Федь- кович був тоді «двірником» (громадським начальником). Буковинський поет прийняв молодого гімназіаста досить чемно, але «по-мужицьки»: він силував його пити горілку, а коли хорий хлопець не хотів, Федькович допік його якимсь добродушним докором вроді «А, ви паничі» — і Терлецький розплакався. Федькович зараз похопився і був весь дальший час дуже делікатний з Остапом. Сей з подивом і радістю переглядав його рукописні твори; перекладене гекзаметром «Слово о полку Ігоревім» імпонувало йому дуже. Але видобути якийсь руський рукопис для друку, який думала видати своїм коштом станіславів- ська ученицька громада, Терлецький не міг; щонайбільше Федькович готов був дати станіславівцям свої німецькі поезії. Остап обіцяв йому, що постарається надрукувати їх, і Федькович розстався з ним дуже ласкаво, написав йому віршик на пам’ятку та обіцяв дати свою фотографію (див. «Жите і слово», І, 117). Але нефортунні німецькі вірші були причиною швидкого розриву Федьковича зі Станіславі вцями. Громада радо згодилася дати наклад на руські поезії й справді видала своїм коштом два випуски коломийського видання, але німецьких друкувати не захотіла. Бідний Терлецький, бажаючи додержати слова, обернувся до кількох німецьких книгарень з проханням узяти на себе наклад Федьковичевих німецьких поезій. Котта в Штут- гарті відмовив, а Кампе з Гамбурга та Брокгауз із Липська відписали, що мусили б уперед мати рукопис, заким би могли сказати, чи беруть на себе наклад, чи ні. Остап, що в зимі часто хорував, обернувся до Федьковича з тим, щоб сей указав йому нумери тих німецьких часописів, де були похвальні згадки про його німецькі поезії (мГа]б[уть], про той пробний їх аркушик, що 1865 р. був виданий у Чернівцях п[ід] ніазвою) «Gedichte») і брався разом з тими рецензіями вислати ФІедьковиїчів рукопис до Німеччини, надіючись таким способом довести діло до ладу. Федькович розсердився. «Такої ласки я найду і в Параски,— писав   314   він Остапові. — Ви мені писали, що вже маєте гроші складені печатати мої німецькі поезії, а тим часом ви пустилися на жебри. Се би кожний дурень потрафив. Тепер я вам так кажу: у сей час маєте мені мій манускрипт вернути! А єслі хочете кого за дурня мати, то шукайте собі такого, як ви сами, бо я уже застарий дурень. Більше не важтеся до мене писати, бо листи ваші не прийму».   Так скінчилися короткі зносини Остапа з Федьковичем.   II   Рік 1868 Остап задля своєї хороби мусив павзу- вати в студіях. В р. 1869 він записався на університет у Львові і рівночасно вступив до однорічної військової служби. На його нервову хоробу лікарі дивилися скептично; щоб переконатися, чи він не вдає хорого, його держали пару місяців у службі і він разом з компанією інших «добровольців» пройшов усі початкові стадії вояцької муштри, починаючи від «кроків», «гвергрифів» аж до стріляння острими набоями. Сю службу він відбував у Львові і в компанії був признаний цілковитою «офермою», себто нездарою. З гумором оповідав покійник, як при вправах у стрілянні, які відбувалися в великій кімнаті, він раз вистрелив із карабіна, виціливши перед тим добре, а перед самим вист'рілом мимоволі зажмуривши очі, і замість мети, повішеної на стіні, трафив лампу, завішену на стелі. Та не треба забувати, що в часі тої кількамісячної служби його раз у раз мучили епілептичні напади. Військові лікарі, що мали обсервувати його, робили з ним у таких випадках експерименти, взяті з кодексу тіак] звіаної) кінської медицини: припалювали йому шкіру в чутливих місцях запалками, стромляли шпильки глибоко в м’ясо або поза нігті в пальцях і т. ін. Переконавшися нарешті, що він не вдає хорого, його випустили з війська.   Про свої університетські студії у Львові покіійнийі Остап небагато згадував. Як звісно, він хотів присвятити себе студіям історії і слухав викладів проф. Цайсберга*, який заохочував його до праці на полі староруської історії. Ніякого сліду тих львівських студій Остапових не маємо, та для характеристики його тодішнього стилю подаємо тут виривки з його реферату, читаного пізніше в Відні, певно, 1873 або 1874 р., про «Первопочини великоруського народу», якого початок (4 піваркуші великого формату)   315   заховався між його паперами1. Хоча хронологічно трохи пізніший, сей реферат дає деяке поняття про те, якими питаннями із староруської історії цікавився Остап і як брався до їх оброблювання.   «В цілій нашій князівській історії нема, може, історичної хвилі, котра б для історії Східної Європи і для нас самих була така важна, як той час, у котрий припадає початок великоруського народу. Великоруський нарід під впливом історичних стосунків виріс у могучу політичну силу, котра, розростаючися по Східній Європі, і наш нарід загорнула під себе, так що ми у нашій теперішній борбі за народну самостійність дуже часто мусимо боронити свою етнографічну відрубність від нього. Річ, отже, ясна, що питання про початок великоруського народу, про його стосунок до нашого народу обходити нас мусить безпосередньо, бо зачіпає за найважнішу суть нашого життя, за наше право до самостійного народного існування. Тим-то в послід- ніх роках ми подибувалися з незвичайною, зрешту, справою, що питання отеє обговорювали люди політики, що у вступних статтях політичних газет писалися етнографічні розправи, а замість політичних питань теперішності обсуджувалися питання історичної археології. Се була анормальність, але анормальність зовсім природна,— і для нас принаймій сторона політична сього цікавого питання уже рішена. Політичні газети спокійно можуть вернутися до своєї властивої задачі, і дальшу дискусію сього питання лишити можуть археологам і історикам.   Окрім локальної, або, так сказати, домашньої сторони питання се має ще другу сторону, котра під зглядом культурним далеко більше має інтересу. Перед нашими очима розвивається цілий процес формації нової етнографічної групи; найнеоднаковіші елементи складаються поволі у відрубний народний характер із новими політичними ідеалами, новим соціальним світоглядом. Прослідити, оскільки можна, цілий той процес, дивитися, як із хаосу неоднакових і противних сил вироблюється поволі новий організм, як із розкладаючогося і завмираючого давнього життя родиться нове, як усе життя історичне народів входить в рамки всесвітнього життя і розвою,— то найкраще завдання історії й її єдино розумна ціль.     1 Сей уривок не має титулу й складається з двох розділів, також не титулованих; другий розділ, мабуть, не скінчений,   31«   Історична критика кількох послідніх років дала нам можливість в загальних чертах прослідити процес розвою великоруського народу і хоть почасти розложити його на складові часті. Правда, що й тепер іще ті черти дуже загальні, а часто навіть дуже неясні, але коли звернемо увагу на те, що тільки зовсім недавно історична критика взялася до розв’язання сього питання, то результати, котрі вийшли вже тепер із такої недовгої праці, покажуться нам хоть почасти достаточними. Коли Костомаров 1861 року писав свою розправу «Две русские народности», то він іще зовсім справедливо міг сказати, що питання про початок великоруської народності не знав чи буде могло бути коли- небудь залагоджене. Тепер уже і на се питання наука почала кидати ясніше світло».   Отсі вступні міркування добре характеризують усю_ дальшу письменську діяльність Остапа Терлецького та її основний характер. Характерне тут поперед усього те, що Остап любив закреслювати собі колосальні плани, яких виконання переходило його сили та й вимагало величезних засобів наукового матеріалу. Характерне також у нього намагання зв’язати всяку, хоч би й як далеку справу з інтересами біжучої хвилі, дати їй, так сказати, публіцистичне вістря. В отсьому випадку сей зв’язок зроблений не зовсім щасливо, і автор, бажаючи обняти річ якнайзагальніше, забув звернути увагу на те, що з питанням про початок великорусів злучені були в його часах дві голосні етнографічно-політичні доктрини: московське слов’янофільство і польська теорія Духінського*; нав’язуючи до обох сих доктрин і виказуючи, що в них було вірного, а що ні, автор був би справді відповів на одно з запитань біжучої хвилі, був би бодай для теорії Духінського міг зробити те, що кільканадцять літ пізніше зробив Бодуен де Куртене*, виказавши спокійно і вповні основно її ненауковість І політичну шкідливість.   Стоячи на тім, що великоруси — мішанина слов’ян і фіннів, Терлецький силкується змалювати образ культури і життя давніх фіннів, особливо племені мері, користую- чися при тім свіжими в ту пору російськими працями Корсакова* «Меря и ростовское княжение» 1872 р. та Уварова* «Меряне и их быт по курганным раскопкам» 1873 р., яких, зрештою, не цитує. Переходячи писані джерела, почавши від Йорнанда* та Адама Бременського*, він вибирає з них усе те, що говориться про фіннів. Щоправда, джерел він   317   виразно не цитує, отже, видно, бере звістки їх із другої руки; так само про яку-будь критику тих джерел, про прові- рювання звісток одного джерела звістками інших нема мови. Археологічні досліди він поминає; з того поля йому звісна лише не названа праця Уварова, та її результати, по його думці, такі непевні, що їх можна зовсім поминути. Далеко важніші для нього свідоцтва літописі, житій святих, етнографії та язика. Він цитує виривки з житій Ісаії Ростовського, Аврамія Ростовського й Іринарха Ростовського про релігію мері, а спеціально про її почесть для «Каменя Велесового». «Каменопоклонство,— завважує він,— перейшло від мері на теперішніх великорусів, а окрім того, перейшла у великоруський нарід І та характеристична черта, котра так яскраво різнить великоруса від українця і на котру звертав увагу Костомаров, а недавніми часами Мельников*,— се перевага внішності, обрядовості, повер- ховності над вірою, формальності релігійної над внутрішнім релігійним переконанням. Отеє велике число релігійних сект, котре появилося в Великороси, випливає іменно із того, що вся релігійність внішня, у котрій річ уступає перед формою». Лишаючи набоці неясну стилізацію антитези «внішня релігійність» і «релігійне переконання», годиться завважити, що характеристика великоруса в такій формі не зовсім вірна, а розріст розколу від самого XVII в. треба вважати чимось далеко більшим і глибшим, ніж боротьбою за «двуперстное сложение» та «трегубое алилуя». Ті формальності — то були лише бойові стяги, під якими люди доходили до повної негації сучасного їм церковного та державного устрою як виплоду антихриста. Не забуваймо, що й серед українсько-руського народу в давнину й досі бували борби за справи, які ми тепер мусили б уважати формалістичними та далекими від суті дійсної релігійності, прим., довговікова боротьба за календар, у якім наші старі апологети з комічним пафосом бачили «ключ царства небесного»; свари за те, чи годиться, чи ні малювати на іконах бога отця, свари, що майже дали були початок секті, яку сучасні вже й прозвали були «рогатинцями».   «Коли обернемося до тих фінських племен,— пише далі Терлецький,— котрі найближчі до загибшої мері, і станемо шукати таких приміт, котрі б помогли нам розширити неясний образ, який ми собі добули із двох перших джерел, із історичних актів і звичаїв великоруських тих губерній, в котрих давніше мешкала меря, то перший нарід,   318   котрий нам годен дати найліпшу поміч в сій справі, єсть мордва. Як догадуються учені, нарід мордовський становив колись одну етнографічну цілість з черемисами і згинувшими народцями мерею і муромою. Мордва значить по- нашому люди на воді, а мурома —люди на землі; значить, мордва була тою частиною одного і того самого народу, котра мешкала над водами, а мурома була тою частиною того самого народу, котра жила дальше від рік. Про муром- ців XI в. біограф муромського князя Константина оповідає, що вони «очныя ради немощи в кладезях умывающеся и сребрениця на ня повергающе... дуплинам древяным ветви убрусцем обвешивающе и сим поклоняющеся... кони заклающе и по мертвых ременныя плетения и древолазная с ними в землю погребающе, и битвы и кроение и лиц настре- кания и драния творяще». Мещеряки ще й донині тримаю ться при похоронах того самого звичаю, а мещеряки то тільки перемінене ім’я того самого племені мордва, а їло- вайський* каже попросту, що мещеря то тільки перекручення слова «меря». Від фінн’в, спеціально від мері, мордви та «черемисів перейняли великоруси й дуалізм, що лежить в основі народних вірувань, і святкування Коляди та Авсеня, або Таусеня. «Загальний тип обох сих народів,— резонує Терлецький,— буде такий: степень культури дуже низький (про сю матеріальну культуру перед тим не було майже зовсім мови), подекуди ще не вийшов із примітивного биту звіроловства і пчільництва; їх релігія така сама примітивна, без поетичної окраси, ограничується сухим практицизмом (1) і визначується перевагою внішньої форми над внутреннов річев. Вона ще не зовсім вибилася із фетишизму, виробила вправді духовників, але не дійшла до ідолів і церквей. Майже всі отсі черти, вийнявши низький степень розвою релігії і матеріальної культури, ми находимо у теперішнього великоруського народу, і легко можемо догадатися, що всі характеристичні черти він пере- ймив від племені фінського. Правда, нарід слов’янський, котрий у землі мерського народу розсіявся був колоніями, вищий був від туземців під зглядом матеріальної і моральної культури, і для того більше він передав фінському племені свого слов’янського типу, ніж узяв від нього неслов’янського. Але ті черти, котрі його так яскраво ділять від українського і кождого іншого слов’янського народу, він від нікого не міг переймити, як тільки від того народу, на котрого землі осівся, а тим народом був нарід меря».   319   На сьому кінчу виписки з сеї недокінченої праці Тер- лецького. Вони інтересні не задля своєї наукової стійності, бо майже всі тези Терлецького, слабо, зрештою, мотивовані, обалені новішими науковими дослідами. Виписки важні для характеристики його наукової методи. Ся метода не стільки історична, як радше публіцистична або властиво адвокатська. Автор любить виставити наперед тезу, а потім доказувати Ті відповідно підібраними фактами та силогізмами; для історика, навпаки, важні не тези, а факти й їх значення. Свої факти й аргументи бере Терлецький із джерел та підручників in crudo1, не вдаючися в їх критику, в аналіз їх значення, автентичності та вірогідності; історик власне на ті боки справи звертає головну увагу. Інтересно, що саме такий склад думок виявивсь у Терлецького багато літ перед тим, заким доля примусила його перейти на права, де дедукційний метод та зручна інтерпретація тез грають таку визначну роль.   III   В часі університетських студій у Львові позна йомився Терлецький з молодим дідичем Володиславом Федоровичем*, властителем Вікна, що власне тоді під впли вом покійних тепер о. Василя Ільницького*, Т. Білоуса   о.	Ст. Качали* і інших руських патріотів, знайомих йок батька, заманіфестував себе русином, звернув на себе увагу широких кругів значнішим грошовим дарунком для «Просвіти» і, ставши в почіатку] 1872 р. головою того товариства, опинився по смерті Лаврівського* на чолі руського народного руху і готов був, здавалося, вивести той рух на ширшу арену та як його провідник відіграти визначну політичну роль. Покіійний] Терлецький швидко зробився не лише секретарем, але дійсним приятелем В. Федоровича. Він упорядкував гарну домашню бібліотеку й інтересний фамілійний архів у Вікні, прилагодив до друку вибір афоризмів покіійного] Івана Федоровича*, списав з оповідання пані Кароліни Федоровичевої, матері Володислава, її спомини про її мужа і взявся був лагодити до друку великий філософічний твір Івана Федоровича, що по його смерті полишився невикінчений у множестві копій та переробок. У Федоровичевім дворі в Вікні пробували літом талановитий маляр і письменник Корнило Устиянович*,   *У чернетках (лат.).— Ред.   320   Сторінка автографа статті І. Франка «Із наукових екскурсій по краю»      Сторінка автографа рецензії I. Франка на праці В. М. Перетца з історії апокрифа та легенди      покПйний] Вол. Ганкевич та інші русини; велися широкі розмови про всякі справи; наші молоді ентузіасти могли тут чути не одно інтересне від господаря, що, пробувши довший час у Англії, знав добре тамошні відносини і власне викінчував книжку про народне шкільництво в Англії. І хоча з надій, розбуджених виступом Федоровича в руськім народовецькім таборі, не справдилось нічого, в значній мірі задля політичної й соціальної недозрілості наших народовців, то проте приязнь між Федоровичем і Терлець- ким не порвалась, і Федорович став Терлецькому в пригоді в ту тяжку добу, коли від нього відвернулися його давніші сопартійники.   Федорович, колишній вихованець аристократичного військового закладу Teresianum, маючи численні зв’язки й знайомості в високих сферах у Відні, причинився разом з проф. Цайсбергом до того, що Терлецькому по скінченні університету у Львові надано місце урядника при ц[ісар- сько]-к[оролівській] університетській бібліотеці у Відні. Посада була скромна, та все-таки запевнювала молодому студентові удержання і давала йому можність попри обов’язкових заняттях засісти до наукової праці, до якої ради і вказівки давав йому проф. Цайсберг, власне також перенесений до Відня. Не знаю, чи Цайсберг дав йому, чи сам Терлецький, не бажаючи губитись у старовині, вибрав собі тему: реформи Йосифа II* і їх вплив на соціальні й національні відносини в Галичині,— досить, що в Відні Остап починає збирати матеріал для сеї праці. Та його натура була експансивна, любила широкі горизонти та узагальнення; не диво, що праця про реформи Йосифа в його уяві розросталася чимраз ширше, її межі губилися десь в неозначених просторах. Збірка виписок, що мали служити матеріалом для неї, росла й росла, а тим часом нові обставини, серед яких він опинивсь у Відні, втягали його в свій вир і відтягали від кабінетної історичної праці.   В Відні існувало ще від 1868 р. академічне товариство з народовецькою маркою «Січ»*. Невважаючи на своє історичне ім’я та на осередок великої столиці, в якій животіло те товариство, було воно зразу такою самою рутенською організацією, як і ті, що були у Львові; та сама тіснозо- рість, боязливість та гіпокризія, той сам страх перед сво- бідною думкою, дбання про кар’єру та шумна фразеологія, як здавкова монета. Остап, що прибув до Відня восени 1872 р., через рік був вибраний до виділу сього товариства,   321   швидко збридив собі життя в ньому. Вже в лютім ‘1873 р. писав він до М. Бучинського: «Про «Січ» не пишу; я виступив із виділу і з «Січі». Нема в ній що робити, а до співу і до танців я не вродився. Дуже я тепер розіритований; боюся, щобим не впав у свою слабість». Але повітря великої столиці небезпечне для таких організацій: у їх затхлі кутки любить залітати свіжіше повітря. Так було й тут. Зваблені грімкою історичною назвою, до «Січі» почали заходити проїжджі українці, приносячи з собою російську начитаність та пристрасть до дебат; І в лоні самої «Січі» почали вироблюватися люди, що не їли даром університетського хліба, віддавалися науці серйозно, не для посади та кар’єри, такі люди, як Ів. Пулюй*, Ів. Горбачевський* і інші. Вони творили зразу тиху опозицію против шумного, кнайпового життя «Січі» і против галицької рутен- щини, хоч і в народнім одязі. До них пристав і О. Терлець- кий; він мав те, чого не мали ті вчені спеціалісти,— вмілість приєднувати, запалювати людей. У «Січі» розпочалася боротьба, витворилися справдішні партії — старша, консервативна, і молодша, поступова.   Головну битву зведено в маї 1873 р. Почалось з дуже характерного приводу. Поступовці домагалися заснування в «Січі» читальні Г переміни «Січі» з товариства забавного на наукове, консерватисти противились сьому. Гарячі суперечки тяглись пару вечорів; забирали голос майже всі члени, хто рго1, хто contra2; в кінці промовив Тер- лецький. Його промова була, мабуть, приготована наперед, бо між моїми паперами знаходиться її текст*, правда, не цілий8, та все-таки досить просторий. Я подам тут із нього деякі уступи. «Мої панове,— говорив О. Терлецький.— Якби який чужий чоловік, не розуміючи нашої бесіди, бачив, що ми отеє другий вечір провадимо таку оживлену дискусію над якимсь питанням, то він, певно, подумав би собі, що се мусить бути дуже важна справа, коли для її полагодження майже всі члени забирають голос. І якби він запитав котрого з нас, чи се справді важна справа, про яку ми говоримо, то мені видиться, що кожний із нас сказав би йому, то се справа дуже важна, котра, чи буде сяк чи так рішена, матиме дуже великий вплив на дальший розвій усього това*     1 За (лат.).— Ред.   * Проти (лат.).— Ред.     9 Се аркуш паперу досить великого формату, записаний із усіх чотирьох сторін, брульйон.   322   риства, бо нарік кермувати будуть товариством ті люди, котрих погляди в сій дискусії виборють собі більшість.   Може би, той чоловік трохи здивувався, якби ми йому на питання, що се за справа, сказали, що йде тут о заснування читальні в товаристві, котрого члени то найкращий цвіт народної інтелігенції. І я не знаю, як кому, а мені було би трохи стидно, якби я мусив виявлювати йому, чому справа читальні для нас така важна і чому найкращий цвіт нашої інтелігенції ще донині не додумався гаразд до того, що йому читальні потреба. Мені тим більше було би стидно, бо він, може, не схотів би повірити, що в теперішніх часах можна стільки часу тратити на розв’язання такого поєдинчого питання, як заложення читальні. «Як то,— сказав би він, може,— в теперішній хвилі, коли на всіх кінцях освіченого світу молодіж і всі мислячі люди рвуться до рішення найважніших питань життя людського і стоять на самім переді життя народного, мож надибати таку молодіж, котра про сі питання нічого не чула і не знає, котра в своїм духовім житті ще не вийшла навіть поза першу картку політичного букваря?»   Єсть молодіж на світі, котра в простім народі мусить бачити єдину надію самостійного політичного існування і не знає не то вже, що з тим народом робити, якою дорогою провадити його до освободження, але не знає навіть, що зробити з собою, де подітися серед бурливого моря історичних перемін.   Певно, воно, може, трохи стидно, для декого се, може, навіть велике упокорення, але, ніде правди діти, так воно виходить із сеї, підзглядом культурним дуже характеристичної дебати. Я дуже пильно слухав кождого слова, що виходило з уст опозиції, аби таки довідатися, що вона може сказати проти такої гадки, як зав’язання читальні і сполучення наукового елемента з забавним у «Січі». Повторяю, я дуже пильно й уважно слухав, і вірте мені, се не моя вина, коли не довідався від неї нічого. «Ви зломите до решти і так уже підупалого духа нашої молодежі, знеохотите її до праці, зробите з неї людей до грунту зіпсованих, коли станете її кормити газетами та неморальними книжками, вирвете з її серця дотеперішні засади і намість них схочете вложити ідоли теперішнього світу; вам, зрештою, ціла ваша робота не вдасться, і я іменем патріотизму протестую против неї»,— говорив тут один товариш.   323   І певно, нащо нашій молодежі газет та книжок? Усе, чого вона потребує для домашнього обходу, вона вже принесла з дому. Виплекана на твердих основах галицько- руської моральності, вона не потребує ані європейського образувания, ані зрозуміння питань теперішньої історії. Що їй до того, що там якийсь ДарвІн та Геккель зреформували всі галузі природничих наук, що якийсь Секкі* допорпався до критичної аналізи сонця, що якийсь Штраус* знищив до крихти всі забобони побожних церковних моралістів, що цілі армії соціалістів пруться на всіх кінцях Європи до радикальної переміни всіх відносин людського життя і що все те не нині, то завтра мусить відізватись і в закутках нашої богобоязливої Галичини? Адже ж ті справи ще й не зовсім рішені, а сього ж від руської молодежі годі вимагати — так каже наша опозиція, — щоб вона свої сили тратила на дослідження таких маловажних речей, щоб вона, загалом сказавши, при помочі науки сама самостійно добувалася до джерела знання й правди. Се, може, неморально, може, нездорово, а на кождий спосіб потребує багато роботи. А руська молодіж живе на світі не для роботи, а для відпочинку.   Мабуть, і сама опозиція почувала, що говорить нісенітниці, і для того всі діри свойого резонування закрила плащиком патріотизму. Се ж у нас і здавна так: де логіки не стає, там патріотизмом діри затикають. Та були серед тої опозиції й серйозніші голоси. Правда, й їх аргументація не переконує, але наводить на поважнішу думку. Що ж вони закидають нашому проектові? Вони бояться, що гроші, може, викинемо дарма, не осягнувши своєї цілі, а ще більше бояться того, що наша невдача і нас самих, і ціле товариство знеохотить до інших праць, важніших, як за- в’язання читальні. Часом одно словечко, що бесідник, може, несвідомо скаже поміж іншими словами, далеко яскравіше представить усю ситуацію, як найдовші тиради, ви- декламовані з шумним і надутим пафосом. Чоловік забуде пусті фрази, а те мале, характеристичне слівце дуже довгий час запам’ятає. Таким характеристичним слівцем видається мені в устах нашої опозиції отеє «ми б о ї м о с ь». Коли добре розважити, то се слово містить у собі докладний баланс усього майже дотеперішнього нашого громадського життя і в Галичині, і в Відні». І далі йде недокінчене оповідання про гімназіальні громади та настрій молодежі в половині 60-их років, оповідання, майже дословно пере-   324   несене потім у статтю «Галицько-руський народ і галицько- руські народовці», яка таким робом являється відгомоном дискусій і промов, виголошуваних Терлецьким на різних зборах членів «Січі».   Боротьба в «Січі» скінчилася побідою поступовців. Восени 1873 р. головою вибрано Скобельського*, а рік пізніше Терлецького. У мене під руками є промова, якою Тер- лецький дякував за свій вибір, складав признання праці свойого попередника і викреслював шлях, яким думає йти далі. «Я буду дуже щасливий,— говорив він між іншим,— коли ви віднині за рік так симпатично і приязно розстанетеся зі мною, як нині розстаєтеся з п. Скобель- ським, і коли я з таким великим задоволенням буду міг дивитися на своє урядування, з яким він має право дивитися на своє. Під його проводом зробилися всі ті переміни, котрі ми справедливо називаємо початком нового життя в «Січі»; він найліпше й найщиріше боронив їх, а коли неоднаковості поглядів змогли в кінці сполучитися для одної громадської цілі, то за се маємо подякувати тільки його глибокому тактові і його безкорисному патріотизмові. Головна робота зроблена вже, і річ сьогорічного виділу буде більше в тім, аби добро, придбане дотеперішнім головою й виділом, ужити добре на хосен товариства й його членів. Ся робота буде тим тяжча, що від одного головного діла треба буде перейти до кількох спеціальних, що вимагають більше витривалості, як ентузіазму, більше тихої, дрібної роботи, як великих подвигів».   Яка се мала бути робота, з промови не бачимо, та в ній знаходимо інтересну характеристику тогочасної ситуації русинів у Відні й Галичині. «Власне в тій хвилі, коли інші галицькі товариства тутешні майже зовсім упадають, наша «Січ» підіймається до нового життя. Давній ентузіастичний сентименталізм, яким жила руська молодіж у 60-их роках, лишив по собі одно прикре розчарування. Те поетичне життя недавньої нашої молодежі — то був великий політичний блуд; ми самі на собі мусили зазнати тих гірких результатів, які з нього вийшли. І коли нині посеред загального громадського розчарування в Галичині підіймаємося до нової праці, то підіймаємося до неї з тим переконанням, що ще кілька літ такого життя, яке нині ведеться в Галичині, і наш нарід безвісті пропаде між наостреиими на нашу згубу ворогами. Нова дорога, до якої перший приклад подає тепер наше товариство, може, не буде мати стільки   325   поетичних споминок, але вона, певно, дасть нам можність добути собі і своєму народові хоть трохи тої культурної благодаті, без якої нема ані волі, ані щастя, без якої будуть мусили марно пропасти всі інтелектуальні здібності нашого народу, без якої наше життя буде пусте й мертве, як гріб». Автор промови не зрікається патріотизму, він закликає лише від дотеперішнього патріотизму, що кермувався «сліпими чуттями», до патріотизму, основаного «на твердих підвалинах реальної науки, ясного зрозуміння інтересів народних, патріотизму розуму, що не шукає невдач, але й не вгинається перед ними».   «Європейська цивілізація» се та тиха пристань, до якої бесідник рад би завести корабель нашого народу. Наука й цивілізація «заспокоїть усі потреби людського чуття й розуму»; до неї, «мов у море, сплинуть усі ріки народів і індивідуальностей, і всі зложаться в один образ всесвітнього культурного життя, в якім кожний нарід знайде своє місце і своє значення». Ідеал, як бачимо, досить туманний, бо ж так воно було від початку віку, що всі народи й одиниці на землі творили в кожній хвилі один образ культурного життя — в тім лише питання, який. Та загалом у тих промовах, у тих широких узагальненнях ми бачимо сліди розмов Остапових з росіянами; спеціально, як стара знайома, вітає мене фраза про будуще зілляння всіх національностей і індивідуальностей у якусь загальну гармонію, в якій годі буде розпізнати окремі кружки. Такі думки були тоді дуже популярні [...].   Певна річ, [...] його розуміння європеїзму не було зовсім ясне. Була певна дисгармонія між тим, чого бажа- лось його гарячому серцю, а тим, що дає і може дати європейська наука, бодай та, яку мав на думці Остап. Серцю бажалося, щоб галицько-руські проводирі позбулися пустого резонерства, щоб народна партія станула на реальний грунт і розпочала практичну діяльність серед народу, оснувала свою політику на соціально-економічній основі. Але наукові праці, які він тоді читав і які радив читати своїм товаришам, подавали теорії або зовсім загальні (з поля природознавства), або вироблені на грунті великих сконсолідованих націй з високорозвиненим промислом, сильною диференціацією соціальних верстов та високим ступнем горожанської свободи [...]. Що практичного могли дати ті теорії галицькому русинові для роботи на рідному грунті? Щонайбільше підставу для острої, та не   326   зовсім справедливої критики галицьких партій та галицької інтелігенції. Зразок такої критики бачимо в Остаповій статті «Галицько-руський нарід і галицько-руські народовці», друкованій 1874 р. в «Правді». Се, властиво, й не критика, а пристрасний окрик болю та розчарувань, гаряче оскарження галицького народовства не за його дійсні хиби та помилки, а за ті ілюзії, які давніше щодо нього робив собі сам автор, за ті розчарування, які прийшли з літами. Автор бачить «і в політичнім і в літературнім нашім житті крайній розстрій, крайню знеохоту», бачить «упадок народної партії, великий індиферентизм серед мо- лодежі, відірваної від європейського умислового життя»1— осуд як на 1874 рік не зовсім справедливий, бо в Галичині власне тоді минула вже була доба давнього українофільського ентузіазму і на різних пунктах починалося нове духове життя в напрямі до європеїзації. А обік сеї критики що ж позитивного вказує в своїй статті Терлець- кий? Нічогісінько, крім бажання «живих ідей, живих поглядів на світ» (ор. cit., 49), крім зазначення потреби працювати над «реальними питаннями», над соціальним та економічним положенням народу, хоча про се саме і так само загально говорили народовці ще від початку 60-их років. Специфікації, що й як треба робити, не бачимо й у Терлецького; не бачимо в нього також перегляду готових сил, що могли б узятися до реальної роботи, ані навіть ясної свідомості того, наскільки малочисленна' та вбога інтелігенція може сама причинитися до залагодження соціального питання та піднесення економічного побуту народу. В постулаті до галицько-руської інтелігенції: дати народові «разом із полагодженим соціальним питанням вироблену багату літературу» або навіть просто «виробити йому справедливе соціальне положення» (ор. cit., 54) ми мусимо бачити ту саму наївність, з якою тодішні російські революціонери йшли в народ задля проповіді соціалістичної євангелії, надмочися, що, почувши ту проповідь, народ відразу встане і зірве, мов доспіле яблуко з дерева, готовий, ідеальний соціальний устрій.   Не думаємо винуватити нашого покПйногої приятеля за такий погляд; усі ми свойого часу поділяли його; поді-     1 Див. окремий передрук сеї статті в «Літературно-науковій бібліотеці»* Видавничої спілки, ч. 37. О. Терлецький, Москвофіли і народовці в 70-их роках, у Львові, 1902, стор. 50.   327   ляли його в деяких моментах такі велетні, як Маркс і Енгельс, пророкуючи, що через 10—15 літ настане велика соціальна революція і робітники захоплять кермо правління в свої руки. Се були останні пережитки романтизму на суспільно-політичнім полі; як у літературі, так і тут вони мусили і в нас полишити свої сліди, хоча у нас ті сліди були дуже невеликі і, крім кількох звихнених екзистенцій, в тім числі й Остапової, не полишили по собі в нашім національнім житті ніяких шкідливих наслідків.   IV   Вже з того, що сказано досі, можна побачити, що течія нової ідейності торкнулась Остапа Терлецького, може, не так безпосередньо в європейській формі, як, радше, в її російській переробці. В споминах д-ра Яр. Окуневського* («Літ[ературно]-наук[овий] вісник», 1902, кн. 12, стор. 167—175) передано інтересне оповідання Остапове про його перші зносини з росіянами, що їздили до герцеговинського повстання. Відси ми довідуємося про інтересний факт, що тих росіян вела до повстання не охота помагати нещасному, поневоленому народові в відзисканні національної самостійності, а наскрізь романтична фантазія оснувати в Герцеговині, освободже- ній від турків, соціалістичну республіку.   Але в числі росіян, із якими в Відні познайомився Терлецький, був чоловік, що мав відіграти значну роль в його дальшім житті,— М. Драгоманов. Заклятий ворог усякого романтизму й сентименталізму, чоловік, у якого широка інтелігенція безмірно переважала чуття, він зіткнувся з Терлецьким власне тоді, коли й у сього останнього по періоді народовецького ентузіазму наступив період критичної аналізи та зневіри, період шукання «живої ідеї та реальної працї». Се був той «суголосний грунт», на якому здибались оба ті люди; не диво, що вони зблизилися відразу. Драгоманову Остап при першій стрічі літом 1873 р. «несказанно подобавсь», бо «то був цілком європеєць по своїй науці й ідеям» (М. Драгоманов, Австро-руські спомини, стор. 105). В р. 1874 Остап ближче познайомився з ширшою громадою українців, бувши на археологічнім з’їзді в Києві. Вернувши з того з’їзду, він помістив у «Правді» згадану вже статтю «Галіицькоі- руський народ І галіицькоі-руські народовці», що, по пер-   328   вісному плану, мала бути вступом до ширшого справо* здания з київської екскурсії автора, але розрослась так широко, що в друку автор назвав її «замість справоздання з київської археологічної подорожі» («Правда», 1874, стор. 708—717 і 717 і 747—763). Та й то автор не скінчив її, надрукувавши саму лише критичну, негативну частину; ані задатків нового звороту, ані конкретної програми він не пробував сформулювати; можливо, зрештою, що й сама редакція «Правди» дала йому до пізнання, що дальшої часті не могла б друкувати, так як не видруковано кінцевого уступу статті, зверненого против релігійної традиції1.   В Києві Терлецький при помочі Драгоманова зібрав багато цінних книжок для бібліотеки «Січі»; якісь три правобережні українці додали дещо грошей на закупно колекції німецьких та інших західноєвропейських наукових книжок (М. Драгоманов, Австро-руські спомини, 300); та тут найбільше жертвував сам Остап. Маючи в Відні забезпечене скромне удержання, він усі свої зайві гроші, ба ні, він далеко більше грошей, ніж мав зайвих, повертав на закупно книжок для «Січі». Як чоловік з урядовою посадою він мав значний кредит у книгарнях і ко- ристав із нього, купуючи багато книжок, звичайно історичного та природничого, почасти белетристичного змісту. Не диво, що коли пізніше на нього впала звісна катастрофа, сполучена з утратою посади й пенсії, за ним лишилося звиш 700 гульденів] книгарського довгу, що в часі бідування робив йому немало гризоти і який він сплачував потроху, серед найтяжчих обставин більше як 6 літ.   Що ж до самої січової бібліотеки, якої збагачення спеціально україно-російськими виданнями покладав собі такою великою заслугою М. Драгоманов («Австро-р[уські1 спомини», 296—300), то я мав нагоду оглядати її 1893 р. і тоді ж висловив свій погляд на неї в «Народі»* 1893 р. «Бібліотека «Січі»,— писав я тоді (стор. 135—136),— в теперішню пору зовсім не велика: вона міститься в шістьох невеличких шафках, далеко не щільно заставлених книжками. Та се ще не значило би нічого. Далеко гірше те, що вона зовсім не добірна. В її складі відбився ненормальний розвиток товариства: широкі розмахи в різні     1 Сей кінцевий уступ, знайдений мною в автографі Терлецького і опублікований у передруку його статті в «Літ[ературно]-наук[о- вій] бібліотеці» (стор. 61—64), був д[ня] 3 грудня 1902 р. сконфіскований львівською прокуратор ією.   329   боки без видержки хоч би в однім. В часі заінтересування дарвінізмом закуплено декілька праць природничих, виписано гарний дарвіністичний журнал «Kosmos»*, та по 2—3 роках уподобання скінчилося, виписування журналу перервано на половині року, одержаних випусків абсолютно ніхто не читав, усі н[оме]ри зв’язано мотузочкою і як купу непотрібного паперу зложено на дно шафи. В іншім часі хтось із товаришів вичитав, що виходить цінне видання «Allgemeine deutsche Biographie». Давайте виписати йогої І виписали, одержали кільканадцять випусків і перервали, мабуть, на букві Д. Бо й пощо було далі виписувати, коли видання е в кождій публічній бібліотеці між підручними, коштує багато, а в додатку в самій «Січі» абсолютно ніхто ним не інтересувався, так що одержані випуски, так само, як і «Kosmos», навіть не оглянувши, з книгарськими рахунками під обложками, зв’язано мотузочкою і як другу оздобу бібліотеки положено на дно шафи І з часом похоронено під купою всяких так само непотрібних паперів.   Взагалі в усім складі бібліотеки, де добору книжок доконували самі січовики, видно крайній нелад, брак провідної думки, дилетантське хапання в різні боки, іноді купування книжок більше для моди, ніж з потреби, брак комплетів, що свідчить про брак постійного інтересу для даного видавництва. Більше систематичності видно в доборі книжок, присланих із Росії: тут справді пізнати, що добирали книжки тямущі люди. Ряд видань по історії, кілька збірок етнографічних матеріалів українських, великоруських і білоруських, дещо книг із обсягу статистики, російського громадського життя (община і т. ін.), ряд цінних журналів поступового напрямку, збірка ліпших російських белетристів. Як бачите, добір такий, що може з найліпшого боку рекомендувати російську куль- турну роботу.   І справді, треба сказати, що се власне й б у л а найцінніша часть січової бібліотеки і що власне та' часть мала значний вплив на розвій літературного смаку в самій Галичині. Особливо російську белетристику читали пильно січовики, а ще пильніше їх свояки й своячки в Галичині; роз’їздячися до краю на вакації, вони возили з Відня твори росПйськихІ белетристів із собою до Галичини, де вони йшли з рук до рук і дуже часто не вертали вже до першої руки. Отому-то власне ся часть січової бібліотеки тепер   ззо   є тільки масою фрагментів і шматочків здекомплетованих видань. Новіших видань нема, з давніших полишалися хіба розрізнені томи. Про етнографічні, статистичні та інші того роду праці й матеріали, прислані з Росії, нема що й говорити: ними в «Січі» ніхто не цікавився; як їх прислано з Росії, так вони непорозрізувані, нерушані стоять і досі».   Розуміється, той стан січової бібліотеки, який я застав у 1893 р., отже, рівно 20 літ по її заснуванні, зовсім не може бути докором Терлецькому. Він добре розумів, що бібліотека, навіть найкраща — річ мертва, коли її держать у руках люди, байдужі до науки, і що серед січовиків треба оживити інтерес до книжки, до наукових питань, а тоді й бібліотека буде справді корисним знарядом розвою. Щоб оживити інтерес до науки, Остап читав реферати з деяких книжок або засаджував товаришів до читання та реферування, або навіть перекладав та відчитував по-руськи поодинокі німецькі праці. Ми маємо в ру- кописі його переклад вступних розділів книги Еміля де Лавеле* «De la propriete et de ses formes primitives» (Paris, 1874), далі реферати з праць L. С a r r a n, L’origine des croyances relatives a la vie future «Revue des deux mon- des», 1875, decembre); John Lubbock*, Die vorge- schichtliche Zeit, Jena, 1874, його ж, Die Entstehung der Civilisation und der Urzustand des Menschengeschlech- tes, Геккеля «Die heutige Entwickelungstheorie»; маємо Остапові уваги до реферату д. Зарицького пГідІ н[аз- вою] «Борба о істнованє в товаристві людськім», зробленого на основі книжки А. Ланге* «Die Arbeiterfrage»; маємо, врешті, його реферат із відчиту Негелі* «Ueber die Schranken der naturwissenschaftlichen Erkentniss».   Обік сих рефератів по спеціальним науковим питанням маємо початок статті без титулу, але з написом «Повитягав із «Киевлянина», 1873, ч. 91, 96, «Вперед», І і усних розказів», де повторено деякі уступи із статті про москвофілів і народовців («Кілько ми пишемо і говоримо про просвіту нашого народу!» і т. ін.) і далі говориться про укріаїнськихі штундистів. Штунда була тоді новим явищем, і їй присвячено було в «Січі» два відчити (хто був другий прелегент, крім О. Терлецького, не знаємо). З уриваних записок Терлецького довідуємося, що сі відчити дуже не подобалися консервативній часті січовиків. Піднялась буча против цілого виділу. «У нас усі в принципі   331   найбільші радикали,— писав не без іронії Остап,— а тільки як хто осмілиться дещо принципу впроваджувати в практику, вони показують свій предовженний галицький Zopf1 і закладають своє veto2. Авторові першого відчиту про штундистів пан Бабій закинув, що він ширить між простим народом неморальні засади і против самих штундистів завзивав московське правительство до якнайострі- ших мір. Авторові другого відчиту про штундистів п. Б[а- бійі теж закинув неморальність. В чім лежить його неморальність — ніхто не знає. Оба відчити говорили про соціальне положення нашого народу, виказували несправедливість його соціального становища, тішилися, що нарешті сам нарід узявся скидати з себе шори, в які його вбрали панство й церков, і взивали слухачів, аби вони всю свою увагу звертали на соціальну та економічну долю руського народу. Тут, отже, мусить лежати причина недиспозиції нашого інтерпелятора. Але чи справді се такий тяжкий гріх против моральності, коли хто-небудь із народовців— таж усі ми називаємося народовці — порушить питання, котре так безпосередньо обходить усі животні інтереси цілого нашого народу, коли завізве руську молодіж, щоб вона роз’ясненню сього питання посвятила всі свої сили?».   Сей невеличкий цитат характеризує нам духову атмосферу в «Січі» в рр. 1873—1874, науковий рівень чільних січових прогресистів і рівень опозиції, яка піднімалася против них. Не можемо знати, до чого б дійшла боротьба тих двох напрямів у лоні «Січі», якби посторонні сили не прискорили розв’язки. В р. 1875 деякі українські соціалісти надумали розпочати у Відні перше в українській мові соціалістичне видавництво: ряд популярних брошур, почасти оригінальних, почасти перекладених із російського. Терлецький згодився занятися допильнуванням видання та деякими перекладами3. Під його фірмою (властиво під тим псевдонімом, який він мав іще в стані-     1	Чуб (нш.).- Ред.     2	Заперечую (лат.).— Ред.     3	Здається, що Остап переклав із російського рукопису «Парову машину», бодай початок українського] тексту, писаного його рукою, мається між його паперами. До сього видання мав увійти переклад російської «Сказки о четырех братьях», що знайшовся між паперами Т[ерлецько]го, одначе не був друкований. Автором «Правдивого слова» був Волховський*.   332   славівській ученицькій громаді, — В. Кістки) вийшли в р. 1875—1876 три брошурки*: «Парова машина», «Про правду» і «Про бідність». Четверту брошуру «Правдиве слово хлібороба до своїх земляків» сконфіскувала віденська прокураторія (забрала, як читаємо в поквітуванні комісара з 12 двітня 1876 р., всього 2850 примірників) і виточила процес видавцеві та друкареві, болгаринові Ковачеву*. Се був перший у Австрії руський і загалом другий слов’янський процес виразно соціалістичного характеру; перший соціалістичний] процес серба Таушано- вича* був, мабуть, 1874 р. в Граці.   Правда, в своїй обороні Остап станув не на загально- соціалістичнім становищі, не солідаризувався виразно з поглядами автора брошури, але силкувався вияснити їх речево і виказати, що ті погляди — природний, консеквентний і правдивий вислов відносин російського селянства, а надто ще, що прокураторія, виточуючи процес, не знала дійсного тексту брошури, бо опиралася на хибнім її перекладі. Виказання хибності того урядового перекладу займає вступну частину Остапового plaidoyer1, якого концепт заховався між моїми паперами. Наведу тут його початок:   «Хлібороба перекладено «Arbeitersklave». Шановна прокураторія інкримінує се слово, думаючи, певно, що виразом «Arbeitersklave» автор хотів означити тенденцію цілої брошури і на сій основі признаючи потрібним підсунути брошурі наскрізь комуністичну тенденцію.   Але ж переклад руського слова «хлібороб» німецьким «Arbeitersklave» зовсім невірний. Бо лишаючи набоці те, що, скільки знаю, німецького зложеного слова «Arbeitersklave» зовсім нема, бодай я не міг знайти його ні в якім німецькім словарі, так що воно являється оригінальним вимислом пана товмача і він сам повинен відповідати за нього перед німецькою граматикою,— сама етимологія слова «хлібороб» не допускає такого перекладу. Бо хліб називається Brot (Партіицькийі, 175), а роб, робітник,— Arbeiter, Erzeuger; значить, хлібороб у дословному перекладі — Brotarbeiter, Broterzeuger, а далі Landmann, Bauer. Словом Bauer перекладає се слово також німецько- руський словар Партицького (ст. 121). Та й сам п. товмач перекладає «хлібороб» тільки на тім однісінькім місці   * Промови на виправдання (франц.).— Ред,   333   словом «Arbeitersklave», а всюди інде, де се слово повторяється в тексті, перекладає його інакше, а то на стор. 10 — «Leute», на стор. 19, 20, 22, 23 — «Bauer». Тим- то переклад титулу брошури зовсім не вірний. Титул виходить не як хоче п. товмач: «Ein wahres Wort eines Arbei- tersklaven an seine Landsleute»1, а лише: «Ein wahres Wort eines Bauern an seine Landsleute»2.   Але п. товмач має якесь особливе замилування до винайденого ним збагачення німецького язикового скарбу, бо зараз на стор. 2 перекладає зовсім інше слово тим самим виразом Arbeitersklave. Речення: «Першому хола і воля, ані у його якої журби чи біди мужицької» перекладає він: «Der erste thut was er will, hat keinen Kummer und keine Sorgen, dass er ein gewohnlicher Arbeitersklave wird»3. А вірний переклад сього речення був би такий: «Der Erstere geniesst viele Freiheiten und kennt keine Bauernsorgen»4. Тут п. товмач слово «мужицька» переклав на Arbeitersklave. А тим часом «мужицька»—прикметник і належить до «журба» та «біда»; мужицька журба значить Bauernsorge, Bauernkummer. А п. товмач відділив прикметник «мужицька», bauerlich, від 2 іменників, до яких він належить, зробив із нього ціле окреме речення і до того ще переклав його зовсім не вірно. Кожна руська дитина, що хоть трохи присвоїла собі початки німецької граматики, знає, що мужик значить Bauer, а мужицький — bauerlich, а переклад також слова «мужик» на Arbeitersklave для мене зовсім незрозумілий. Можливо, що п. товмач на підставі власного знання економічних відносин руських селян признав себе вправі ідентифікувати поняття Bauer і Sklave. Але тут питання йде не про економічні погляди   п.	товмача, лише про вірність перекладу, а в такім разі п. товмач мусить держатися словарів».   Переходячи до змісту інкримінованої брошури, Терле- цький говорить далі: «Розуміється, я не можу знати, яку ціль мав автор брошури; можу лише передати враження, яке зробила брошура на мене, коли я читав її. І тут мушу     1	Справжня промова робітника-раба до своїх земляків (цілі.).—   Ред.     2	Справжня промова селянина до своїх земляків (нім.).— Ред.     3	Перший робить, що хоче, нема в нього ніякої журби і турботи, бо він є звичайний раб-робітник (нім.).— Ред.     4	Перший має багато свобод і не знає селянських турбот (нім.). — Ред.   334   признати, що ся невеличка праця стоїть наскрізь на реальнім грунті російських обставин, і прошу дозволити мені мотивувати сей свій погляд. У брошурі маємо два уступи, де міститься різка критика російських селянських відносин. Одно місце на стор. 2 друкованого тексту в перекладі п. товмача виглядає так: «So wie Sie sehen, leben wirsozu- sagen in Hundshutten und gehen beinahe nackt und blos- sfiissig herum»1. Другий уступ на стор. 10 і 11 друкованого тексту такий: «Der jetzige Czar hat uns Freiheit verspro- chen, aber... statt der Freiheit gab er so ein Ding, dass wenn man dariiber nachdenkt, so konte man sagen, es ist ein neues Joch fiir den arbeitenden Menschen, oder eine Peitschen- schnur, auf der man sich aufhangen soli»2. Радо признаю, що ті слова, якими скритиковано селянські відносини в Росії, не елегантні, та проте вони зовсім правдиві. Критика їх звернена против наслідків доконаного в р. 1861 знесення кріпацтва та увільнення селянства, і ніхтотяму- щий у історії російського знесення кріпацтва не може твердити, щоб оті вислови були не правдиві. Короткий нарис знесення кріпацтва покаже се ясно».   Далі йде просторий історичний виклад про знесення кріпацтва з різними деталями й цитатами, потім подано образ громадської, повітової та вищої адміністрації, якій підлягають російські селяни, і на сьому уривається Остапів брульйон. З усних його оповідань про той процес знаю, що прокураторові та й трибуналові байдуже було до російського кріпацтва, але вони допитувалися про можність соціалістичної пропаганди в Галичині і про враження, яке евентуально могла би зробити тут сконфіскована брошура. Розуміється, що на се вони не могли одержати ніякої конкретної відповіді, і суд присяжних, перед яким ішла розправа, увільнив оскаржених, хоча кон- фіската брошури лишилася в повній силі. Швидко по тім, зрештою, в початку 1877 р. сконфісковані були у Львові також ті три брошури Кістки, що були пропущені віденською прокураторією.     1	Як ви бачите, ми живемо по конурах і ходимо майже голі і босі (нім.).— Ред.     2	Теперішній цар обіцяв нам свободу, але замість свободи він дав нам таку річ, що коли про неї подумати, то можна було б сказати, що це нове ярмо для трудівників або мотузка, на якій тре.ба повіситись (нім.),— Ред,   335   Серед галицької суспільності поява тих брошур викликала великий переполох. Москвофільська публіцистика підняла крик про гнилий «західний комунізм і соціалізм», що грозиться при помочі українського слова розбити Росію. З народовців В. Барвінський добачував у них «не- перечний вплив комуністично-соціалістичної пропаганди» і признав її «між нашим народом яко невідповідну і шкодливу», між іншим, тому, «що індивідуальний характер нашого народу оказується противним комуністичній і соціалістичній нівеляції», а також і тому, «що западний соціалізм і комунізм у дотеперішній своїй формі не може остоя- тися перед лицем науки» («Правда», 1877, стор. 164, 166). Ще дальше пішов другий народовець — Д. Танячкевич (Будеволя), доказуючи, «що українські соціалісти єсть причепи до соціалістів московських, попхнуті туди російським правлінням», і що «російське правління єсть один- однісінький мотор соціалістичного руху між українською молодіжжю!» («Правда», 1877, стор. 178—179). Певна річ, автор розумів се так, що в соціалісти пішла укр[аїнська] молодіж тому, бо російське правління відбило її від реальної патріотичної праці на ріднім грунті, між іншим, от хоч би пам’ятним майовим указом 1876 р. Але були й такі, що бачили в ініціаторах видання російських провокаційних агентів і стояли на тому, що російський уряд умисно постаравсь про публікацію соціалістичних брошурок українською мовою, аби мати за що здушити весь українофільський рух. Інші, не входячи в такі далекі комбінації, твердили просто, що власне брошури, видані В. Кісткою, були одним із безпосередніх мотивів видання того указу, а консервативний польський «Czas»* зовсім виразно накивував до російського уряду, що супроти українців, заражених соціалізмом, він повинен шукати опори в поляках, які «brzydz^ si§ socyalizmem»1.   І в тісніших кругах, що знали, хто криється під псевдонімом В. Кістки, його публікація зробила не дуже корисне враження. Драгоманову не подобалась ані «Парова машина», в якій він бачив «соціалістичний балет», ані брошура «Про хліборобство», в якій замало було конкретного знання і яку він пізніше взявся перероблювати. А вже найбільше він остерігав Остапа перед друкуванням     1 Відчувають огиду до соціалізму (польськ.).— Ред.   336   «Правдивого слова хлібороба», заповідаючи наперед, що прокураторія не пропустить сеї брошури, і радячи бодай повикидати деякі драстичні уступи. Виїхавши з Києва на добровільну еміграцію, Драгоманов жив тоді в Відні, де мав намір осісти і розпочати видавання українського журналу. Остапів процес показав йому, що австрійські порядки не дають досить простору для такої свободи слова, яку він уважав потрібного для свойого видання, і в половині 1876 р. він переїхав у Женеву, запевнившися в Оста- повім співробітництві при журналі, що мав виходити на швейцарськім грунті. З сього співробітництва не вийшло нічого, бо процес 1877—[18]78 рр. на довгі літа відібрав Остапові охоту й змогу до наукової праці. Отим-то по 1878 році зносини Остапа з Драгомановим хоч ішли ще якийсь час, але були дуже слабі, оживилися трохи в часі, коли Драгоманов був редактором «Вольногослова»*, а потім урвалися навсе. Не маючи під рукою ніяких матеріалів для характеристики зносин Остапа з Драгомановим, я лишаю сю тему набоці; може, публікація переписки Д[рагомано]ва, над якою працює д. Павлик, позволить з часом сказати про них щось конкретне.   І з інших сторін ішли удари на Терлецького за видання тих брошурок. Один із його старших товаришів* зараз з початком 1876 р. писав йому про них з докором, і Остап, роздразнений, відповів різким, може, одиноким різким листом, який йому довелось написати за життя*.   «Дорогий мій друже! — писав він	Я прочитав Ваш   лист і признатися мушу, що він для мене дуже велика несподіванка. Такого листу від Вас я ніколи не сподівався. І я справді не знаю, що про нього подумати. Я його читав кілька раз, шукав в нім хоть одної серйозної мислі і, не гнівайтеся, що скажу Вашими таки словами, окрім «грандіозного тьфу» на Вас самих, нічого в нім не міг найти. Дуже легко може бути, що я чого- небудь не дочитав або не зрозумів, і тоді вибачте мені. Але так, як мені річ тепер показується, то мені здається, що Ви, починаючи лист, хотіли на когось плюнути, що Ви справді здоровенно замахнулись до сього патріотичного акту — і плюнули собі самому в лице.   Можна би сказати, що плювати собі в лице — то річ зовсім непотрібна, що її, по крайній мірі, не треба було робити при свідках; але то би значило «бути негатором індивідуальної праці», а я її негатором бути не хочу.   337   Я не знаю, як Ви сей мій лист приймете, але будьте переконані, що я ще ані одного листу не писав з таким тяжким серцем, як сього. Адже ж я був глибоко переконаний, що як би не склались наші приватні стосунки, ми все-таки останемося політичними приятелями і, коли маю ужити сього слова, товаришами, і то щирими і добрими товаришами на полі народної праці. Писати ж до того товариша в такім тоні, в якім я мушу написати відповідь на Ваш нинішній лист, се для мене, вірте мені, річ дуже прикра. А не відповісти на нього не можна. Зачну від справи, котра обходить безпосередньо мене.   Я думаю, що Ви мене знаєте уже настільки, що зможете про мене сказати, що я чоловік мислячий і чесний і що мої переконання тоже добре обдумані і чесні. Коли ж я чоловік чесний і коли я полюбив нарід щиро і правдиво, то як ви можете від мене вимагати, щоб я тоді кривив душею, коли на дорозі мого політичного життя можу наткнутись на параграфи карного права? Та я не тільки голову свою — Ви ж самі кажете, що вона нічого не варта,— але цілого себе із усею своєю душею і кар’єрою покладу «під обух власті», коли того вимагатиме інтерес справи, котру я бороню. Ідуть і йшли ліпші люди під той обух, то чом же не йти мені? А то тим більше, що, як Ви кажете, про мене менше! Коли менше, то чого ж Ви такого галасу непотрібного наробили?   Ви ув одно кладете нібито якусь різницю між «видавцями» метеликів і мною. Після моєї думки різниці тут абсолютно не можна робити ніякої. Ви знаєте, що метелики сі печа- тані у Відні і що вони без моєї помочі — жаль, що поки що тільки чисто формальної,— не були б зовсім печатались, по крайній мірі, не в Відні. То й не робіть ніякої різниці між нами. Я собі заслужив на ту честь, і Ви мені того не відбирайте, що мені належиться.   Про яке Ви отеє «octroy»1 говорите? Кому хто щоокт- роював? Дуже Ви, мабуть, братчику перепудились того карного права і бодай чи не страх говорить із усього Вашого писання?   На Ваші погляди на вартість метеликів нічого мені відповідати. Ви самі дуже добре знаєте, що все, що Ви понаписували про них у Вашім листі, що все те крайня нісенітниця. Ви, мабуть, знаєте, що всі ті метелики, і ті, що пере-     1 Подачка (франц.).— Ред.   338   ведені з великоруського, і оригінальні, писані на підставі Марксових ізелідувань, і на се вже треба справді багато тупості, щоб Марксові ізслідування назвати «теоріями, поставленими самою тупою із соціальних фракцій».   Так само нічого відповідати на те, що нарід гаразд дотепніше додумавсь свого суду о всій всячині, яка в сих книжках иазгортаиа, без мислі поставлена і толку, як, ніаіпріи- клад], повстає єднання на діло освободження. Отся фраза писана дуже незрозуміло, але коли не помиляюся, то Ви, мабуть, хотіли сказати, що нарід ліпше знає, як єднатись на діло освободження, ніж ті українські агітатори, котрі забираються до організації соціальної пропаганди. Я абсолютно не можу зрозуміти, як Ви щось такого могли подумати і написати. Хіба ж галицько-просвітні дурниці, галицько-попівські товариства тверезості дають Вам право се говорити, і хіба ж те, що нарід читає такі дурниці, як моралізуючі метелики «Просвіти», «Науку» еіс. etc., що він наосліп суне у товариства тверезості, що він віддає свою землю жидам та рустикальним банкам, хіба ж се все єсть ознакою, що він додумавсь лучче до того, як братися до діла освободження? Сміх і сльози 1   Ви пишете, що видавці не додумались до такої штуки, як організація пропаганди! В и се кажете!! Звідки Ви знаєте, що вони не додумались? Може, звідти, що вони до неї додумались, не порадившись ні з ким попереду? А Ви, коли організуєте товариства тверезості1, радитесь із ким попереду? Та Вам же ніхто не перечить організувати соціальну пропаганду в N. Організуйте її, Ви не так зависимі від власті, як я або хто-небудь другий, Ви чоловік вольний, ну, то й беріться до роботи!   Поставили аксіому: «будь у нас люди, будуть і книжки» вспід головою, уверх ногами,— закидаєте Ви видавцям і забуваєте, що вона в Галичині давно перевернена «вспід головою, а уверх ногами». Нащо печатаються популярні галицькі метелики, як не на те, щоб були в Галичині люди? Чи ж єсть лучший спосіб пропаганди, як книжка? Коли хто що перевернув догЬри ногами, то перевернули власне Ви. Адже ж річ ясна, що треба сказати: «будь у нас книжки, будуть і люди». А як будуть люди, то такі книжки-мете-   ^Се мала бути люта іронія, бо адресат жив у Галичині на провінції, але з організацією тов|ариств] тверезості не мав нічого спільного.— /. Ф.   лики зійдуть на другий план, а на перший план вийдуть люди, а з людьми акція освободження.   І які надії можна мати на раціональне провадження діла народного освободження, коли у нас люди із боязні, щоб не попастись під обух власті, кидають болотом на усіх правдивих і щирих робітників народнихі Нарід, котрий має таких оборонців, мусить пропасти! Запаморочений, заполо- шений і збитий з толку своїм попівством і своїми парагра- фовими політиками, він, як пух, марно загине. Не заллє його горівка, а заллє його уся та мізерія галицька, усі ті народолюбці галицькі із заячою шкірою І заячим серцем. О, бодай вас усіх із вашим курячим розумом!   Ітак, цілий Ваш лист такий, що я мушу усею душею запротестувати против нього. Або Ви чоловік серйозний, і тоді пишіть по-людськи, або Ви плюнули на всі Ваші дотеперішні переконання, і тоді лучче не пишіть нічого».   Я навів увесь той лист як свідоцтво настрою, в якім тоді, в лютім 1876 р. знаходився Остап. Нам байдуже, до кого він писав отак та на які аргументи противника відповідав, і ми підчеркнемо лише деякі власні його признання. Отже, поперед усього він ідентифікує себе вповні з видавцями брошурок і заявляє повну рішучість іти далі тою «політичною» дорогою, хоч би мав тут положити й голову, не лише кар’єру. Се чинить велику честь його характерові, і ми можемо сказати сміло, що від 1772 р. се був перший галицький русин, який поставив справу таким робом. Щоправда, розумова оборона занятого Остапом становища й напрямку не видержує критики. Аргумент: «я чоловік мислячий і чесний, значить, і моє діло добре обдумане й чесне» — властиво не аргумент, а питання особистого довір’я. Аргумент, що метелики, проти яких виступав приятель— не шкідливі, а навпаки добрі, бо написані «на підставі Марксових ізслідувань», зовсім нестійкий. Тільки одна брошурка, видана в Відні, власне «Про правду», перероблена з російської брошури «Хитрая механика», була переробкою праці не Марксової, але Лассалевої про посередні податки, та й то з Марксовимй дослідами ся Лас- салева агітаційна праця не мала нічого спільного. Що ж до інших віденських брошурок, то вони, а особливо «Правдиве слово хлібороба» та «Парова машина», далеко більше мали в собі російського наївного народництва та бунтарства, ніж західноєвропейського соціалізму. Не зовсім справедливо осуджує Терлецький — ідучи тут за слі-   340   дами Драгоманова — ті заходи галицької інтелігенції, «Просвіти», пропаганди тверезості, що силкувалися по довгих десятиліттях повної байдужості хоч сяк-так зблизити інтелігенцію з народом та горнути його докупи. Що ж до докору страху та заячого серця, яким кидає Остап на свойого товариша, то, хоч і як він був оправданий, але той страх у Галичині був зовсім природною появою супроти новості справи та нечуваної досі смілості думок, пропагованих у писаннях українських соціалістів. Не минули два роки, а такий самий докір з уст іншого товариша був кинений на самого Остапа...   v   В маї 1877 р. приїхав до Львова молодий поляк, що замельдувався в готелі як Станіслав Барабаш*. Він прибув із Женеви, мав з собою велику паку книжок, переважно російських, а також рекомендаційні листи від різних заграничних революціонерів до різних осіб, поляків і русинів. Він познайомився тут з Б. Лімановським*, польським письменником, що, емігрувавши з Росії, жив у Львові, тут видав пару книжок соціалістичного змісту («Dwaj komunisci Tomasz Morus i Campanella», «Socyoiogia Augusta Comte’а»), далі з Августом Скерлем, провідником робітницького товариства «Gwiazda». Пробуваючи два тижні у Львові, Ст. Барабаш бував у робітницьких польських товариствах «Gwiazda» і «Ognisko» (товариство друкарів), але ані книжок, привезених із-за границі, ані листів, адресованих до деяких руських студентів, не віддав. Тим часом львівська поліція, стривожена звісткою «Czasu» про розширену в східній Галичині соціалістичну пропаганду та звістками львівських польських газет про московських агентів, які буцімто їздять по краю (тоді йшла війна між Росією й Турцією, і галицькі поляки боялися, щоб російська армія, йдучи повз галицької границі, по дорозі не захопила й Галичину або бодай не викликала тут «гайдамаччини»), пильнувала кождого приїжджого і від першої хвилі мала на оці й Барабаша і, скоро тільки він почав готовитися до від’їзду, зробила у нього ревізію, забрала книжки й листи і арештувала його. На поліції він признався, що не називається Ст. Барабаш, але Михайло Котурниць- кий, родом із Варшави, був довший час у Швейцарії, але за той час під чужими пашпортами кілька разів їздив до   341   Росії. Признав також, що він з перекопаная соціаліст і займається соціалістичною пропагандою, але лише в Росії, не в Галичині. Далі признав, що бажав також і серед львівської академічної молодежі ширити книги та часописи соціалістичного змісту. Знайдені при нім листи Дра- гоманова одержав буцімто не від нього самого, бо його не знає особисто, а від якогось знайомого в Женеві, і не безпосередньо для адресатів-русинів, із яких не знає нікого, а для якоїсь третьої особи, якої не хотів назвати. Се тол- кування було неправдиве; при Котурницькім знайдено рекомендаційний лист Драгоманова*, в якім сей говорить про віддавця: «Сей лист вручить Вам чоловік, якого тутешні мої приятелі вважають певним. Він належить до кружка російських соціалістів, а родом поляк, вихований на російськім письменстві й російській літературі». Переходячи до планів Котурницького, Драгоманов писав там далі: «Тільки тепер разом з іншими він забирається заводити те саме й між поляками, яким прийдеться зачепити також за Галичину і тут розпочати роботу. Тим-то вони й нас доторкаються ближче; я тут сказав і йому, й іншим, що поперед усього, коли вони поставлять соціальне питання перед поляками, треба буде покласти й той принцип: польський соціалізм у Польщі, руський на Русі, щоб ні в кого не було й тіні сумніву, немовби вони хотіли поновити Польщу з р. 1772, хоч би й соціалістичну»1. -   В листах Драгоманова, знайдених при Котурницькім, а призначених для декого з руських студентів університету (в першій лінії для Ів. Мандичевського та М. Павлика), звичаєм російських конспіраторів були повиписувані не лише численні назви знайомих, але говорилося також про різні плани й надії Драгоманова, що були в смішній диспропорції до сил і здібностей адресатів та до тої роботи, яку вони повинні були робити наразі й поперед усього. Ітак, автор отсих рядків мав їхати пощось до Сигота, познайомитися там з гімназіальною молодежжю, відтам до Мун- кача, а якби можна, то й до Унгвару; остерігано його при тім, щоб їхав обережно, не мав при собі нічого такого, що могло б скомпрометувати, і щоб старався приєднувати моло- діж. Ні перед тим, ні потім між Драгомановим і мною не було згадки про таку місію, до якої я, зрештою, тоді, не     1 Цитую з акту оскарження, перекладаючи з польського перекладу.   342   обзнайомлений ані з політикою, ані з історією, ані з економією, молодий слухач класичної філології, був зовсім не здібний. Іван Мандичевський мав їхати до Києва* направити якесь лихо, якого наробили кияни. Сей мав бачитися з тим, той писати до іншого, між львівськими й віденськими «приятелями» мав удержуватися тісніший, ніж досі, зв’язок і т. ін. Сього тільки й треба було поліції. Почалися домашні ревізії, спершу у тих львівських русинів, які були згадані в листах Драгоманова, а далі, на підставі знайдених у них хоч би й найневинніших листів, нотаток або видобутих від них зізнань, у всіх їх знайомих, де вони бували, в бюрах, де служили. Се давало матеріал до нових пошукувань і арештів. Перших арештовано Мандичев- ського, мене, Павлика, теолога Заячківського*, далі Леоніда Заклинського*, Ів. Белея*. Побігли телеграми до Відня. Тут арештовано богу духа винного Барабаша, що дав був Котурницькому свій пашпортдля їзди в Росію, і ще одного поляка Березінського*. Далі по доконанні численних ревізій у «Січі» й її членів арештовано січовиків Остапа й Сельського і привезено (в кайданах!) до Львова.   Тут арештовано ще Лімановського. Ревізії були в «Просвіті», «Академічному] кружку»* і «Дружнім лихварі», два чи три рази в гріекоі-катіолицькійі духовній семінарії і в кільканадцятьох студентів русинів. На провінції були ревізії, скільки знаю, у родичів та свояків арештованих, надто у різних людей, що назву покіійногої Вол. Навроць- кого, якому виточено було дисциплінарне слідство, у адвоката д-ра Бучинського в Станіславові, о. Рошкевича* в Долині, о. Льва Шанковського в Дулібах, о. Маркевича в Єзуполі, посла Антоневича* в Перемишлі, у Льва Васи- ловича*, нарГодного] учителя в Сапогові, якого за найне- виннішу переписку зо мною прогнано зі служби, і т. д. Числячи за свіжої пам’яті, я начислив був звісних мені ревізій зо 50. По Галицькій Русі пішов пострах, якого досі не бувало; тільки москвофіли тріумфували і майже пальцями вказували поліції, куди йти і чого шукати. Навіть польські газети, неприхильні руським соціалістам, говорили з обридженням про ту шпіонську службу львівських москвофілів, a «Dziennik Polski»* (ч. 165) зазначу- вав, що вони днем наперед знають про кожду нову ревізію й кожде нове арештування. Матеріалу нібито доказового нагромаджено на добрий віз; арештованим прийшлося сидіти й ждати, поки слідчий суддя, один із найглупіших   343   і найлінивіших урядників львівського суду, Крігсайзен, не розбереться в тім матеріалі. Додайте, що він не вмів читати по-руськи і всі листи та нотатки мусив перекладати для нього заприсяглий товмач Василевський, поляк, якому саме читання руського письма робило немалі трудності. Правда, судові власті вже з найповерховішого огляду зібраного матеріалу могли переконатися, що ніякої фактичної вини за ув’язненими не було. Декого з ув’язнених, особливо всіх поляків, крім Котурницького, випущено по 1—2 місяцях; деяких русинів, зовсім непричасних до Драгоманова, випущено трохи пізніше. Нарешті скінчилося слідство, дня 10 жовтня прокуратор виготовив акт оскарження, де головним доказовим матеріалом були листи Драгоманова, а головним злочином— соціалістичні переконання та «niedozwolone stosunki»1 з тим же Драгомановим. Випущений ще перед тим на вільну стопу Ів. Мандичевський через свойого адвоката д-ра Попеля протестував против акту оскарження до вищого суду. Вищий суд зажадав усього матеріалу, добутого слідством, а ми, не випущені на вільну стопу, сиділи далі в в’язниці. В кінці вищий суд відкинув зажалення Мандичевського; тоді випущено на вільну стопу й Павлика, лишились у арешті лише Котурницький, я і Терлецький, сей останній невважаючи на те, що його хороба в тюрмі страшно погіршилась; він у казні мав не раз 2—3 епілептичні напади на день. Яка була причина тої нелюдської жорстокості — держати хорого чоловіка ще три зайві місяці в арешті,— сього ніхто, мабуть, не зміркує.   Нарешті в половині січня 1878 р. відбулася наша розправа. Акт оскарження починався монументальними в своїй апріорності словами: «Wiadom^ jest rzeczg, ze istnieje propaganda w celach socialistycznych, ktora szerzqc zasadyswe w szerokich kotach spoteczenstwa, a nie b§dqc tolerowanq przez rz^dy, drogami tajnemi, a przedewszystkiem przez za- wiqzywanie tajnych stowarzyszen zwolennikow dia swych za- sad jednac usiluje. Wedle oznajmienia wladz politycznych, wedle tresci korespondencyi przytrzymanych u osob podej- rzanych о krzewienie zasad socialistycznych zajmuje Mi- chal Petrowicz Dragomanow, byty profesor uniwersytetu ki- jowskiego, obecnie w Genewie przebywajqcy, naczelnesta- nowisko w zagranicznem stowarzyszeniu socialist6w, ktorego czynnosc obejmuje ludnosc maloruskq od Dniepru az po za     1 Недозволен! контакти (польськ.).— Ред.   344   Karpaty do W§gier; on tez jest glownym i jedynym posred- nikiemmi^dzy ruskimi socialistami w Ukrainie, a podobnemi w zawi^zku b^dqcymi zywiotami ludnosci ruskiej w Galicyi»1.   Та й годі! Ані слова теоретичного, ані історичного мотивування більше. Не знати, що було більше подивляти в тім засновку: чи логічну смілість, з якою автор сього акту прийняв як «wiadome» те, що властиво повинен би був доказати, тобто існування тайного соціалістичного товариства українсько-руського з Драгомановим на чолі, чи його бездонну ігнорацію в справах соціалізму та й те його твердження, що соціалізм, не толерований урядами, мусить ширитися при помочі тайних товариств, висловлене десять літ по смерті Лассаля, п’ять літ по легальній соціалістичній агітації Обервіндера в Австрії, в хвилі, коли Бебель* і Лібкнехт * давно засідали в німецькім парламенті, а нові вибори завели туди 8 соціал-демократів, коли німецька соціальна демократія числила вже десятки своїх органів, що легально розходилися не лише в Німеччині, але і в Австрії. Щодо Терлецького читаємо в тім акті дословно ось що: «Ostap Terlecki w przesiuchaniu s^dowem ‘oswiadczyl, ze jest z przekonania zwolennikiem i dei socialistycznej, ze zna osobiscie Dragomanowa, koresponduje z nim jedynie wsprawach literatury maloruskiej, а со do teoryi socializmu, zezajmuje si§ tylko propaganda socialistycznqw literaturze, ze dot^d pisywat w tej kwestyi, jednak nic jeszcze nie dru- kowal. Terlecki podaje, ze wydal we Wiedniu przez niejakiego Kistk§ napisane broszury tresci czysto socialistycznej: a) Pa- rowa maszyna, b) Pro bidnost’, c) Prawda, d) Prawdywe slowo chliboroba do swoich zemlakiw. Za ostatniq broszury byl on przed Scjdem przysi^glych we Wiedniu о wyst^pek     1 «Відомо, що існує пропаганда з соціалістичною метою, яка, поширюючи свої принципи в широких колах суспільства, не визнавана властями, намагається гуртувати прибічників своїх засад таємними шляхами, і насамперед шляхом організації підпільних товариств. Відповідно до заяви політичних властей щодо змісту переписки, відібраної у підозрюваних в поширенні соціалістичних ідей, Михайло Петрович Драгоманов, колишній професор Київського університету, що зараз перебуває у Женеві, займає провідне місце у закордонному об’єднанні соціалістів; його діяльність охоплює малоруське населення від Дніпра аж поза Карпати до Угорщини; він є також головним і єдиним посередником між українськими соціалістами на Україні і подібними ж стихійними [течіями], що зароджуються серед українського населення Галичини» (польськ.).— Ред.   345   § 302 і 305 u. к. oskarzony, zostat jednak od oskarzenia uwol- nionym. Znalezione jednak u przyjaciela jego Feliksa Siels- kiego listy Dragomanowa wyswiecajg. dostatecznie, ze kores- pondencya ta nie teoretyczne poglgdy, tylko czynn^ propaganda miafa na celu. Przy rewizyi u Melitona Buczynskiego w Stanislawowie znaleziony list Andrzeja N.z 10 wrzesnia 1875 wyjasnia, ze Terlecki juz w tym czasie znosz^c sig z Dra- gomanowem nie tylko przesi^kt zgubnemi zasadami komunis- tow, ale ze myslal tezo ich rozpowszechnieniu migdzyludem. W tym duchu tlumaczyc ..nalezy list niedokoriczony Terlec- kiego, list Denisa N. z daty Wiederi, 13 sierpnia 1875, list Ka- pitana pod dat$ Kijow, 2 marca 1877 do Terleckiego pisany, wedle ktorych Terlecki utrzymuje ozywione a podejrzane sto- sunki z zagranic^, mianowicie z Kijowem, gdzie ruch social- no-rewolucyjny do wielkich doszedl rozmiarow. Wedle tresci listu Wlodzimierza Nawrockiego z daty Rzeszow, 2czer- wca 1876 staral sig Terlecki pozyskac wspomnianego Nawrockiego dia czynnej propagandy socialistycznej. Taktedynad- mienione tu okolicznosci budz^ podejrzenie, ze i Feliks Sielski i Ostap Terlecki s$ czlonkami tajnych stowarzyszen socialis- tycznych, ze z zagranicznemi towarzystwami tajnemi korespondencyg utrzymujq (§ 285, 287 c. d.u. k.) i ostatni cztonkow tez do tajnego stowarzyszenia zebrac usilowal!»1.     1 Остап Терлецький на судовому процесі заявив, що за переконаннями він е прибічником Ідеї соціалізму, що він особисто знає Драгоманова, листується з ним виключно в питаннях української літератури, а щодо теорії соціалізму, то він займається соціалістичною пропагандою лише в літературі, що досі він писав дещо з цього питання, однак ще нічого не друкував. Терлецький повідомляє, що він видав у Відні за допомогою якогось Кістки па писані ним брошури соціалістичного змісту: а) «Парова машина», б) «Про бідність», в) «Правда», г) «Правдиве слово хлібороба до своїх земляків». За останню брошуру він був притягнутий до суду присяжних у Відні за провину відповідно до § 302 і 305 карного кодексу, але від звинувачення був звільнений* Знайдені, однак, у його товариша Фелікса Сельського листи Драгоманова досить яскраво свідчать про те, що це листування містило не лише теоретичні погляди, але мало на меті й активну пропаганду. При обшуку у Мелітона Бучинського у Станіславі знайдено лист Андрія Н. від 10 вересня 1875 року, який свідчить, що Терлецький уже тоді, контактуючи з Драгомановим, не лише пройнявся згубними ідеями комуністів, але також і про те, що він задумувався про їхнє розповсюдження в народі* У такому плані слід тлумачити незакінчений лист Терлецького, лист Дениса Н. від 13 серпня 1875 року у Відні, лист Капітана, даний у Києві 2 березня 1877 р., написаний до Терлецького, відповідно до яких Терлецький підтримує жваві і підозрілі стосунки з закордоном, а саме з Києвом, де соціально-рево-   346   Отеє й уся species facti! Ані в листах Терлецького, аиі в цілій величезній, у слідстві нагарбаній кореспонденції не знайшлося ані одного виразного натяку на якесь тайне товариство—дарма! По прокураторській теорії сам принцип соціалізму значить уже товариство, а що, як вис- ловлявся прокуратор при розправі, тутешня власть нічого не знає про те товариство, то воно мусить бути тайним. В уяві прокуратора Київ являється страшним огнищем соціально-революційного руху, так як в уяві судії Крігсай- зена петербурзькі «Отечественные записки»* були революційним журналом, якого редакторів він велів би повісити. І хоч автор оскарження сам почував, що фактична основа оскарження круха і що властиво він оскаржує не за факти, а за «zgubne zasady», за те, що оскаржений «mys- ІаЬ, то йому се було байдуже; досить, що все се «budzi ро- dejrzenie»! І даремно Терлецький і інші оскаржені на розправі, признаючися до соціалізму, толкували легальність своїх поступків і зносин, даремно доказували, що спільність поглядів ще не значить тайного товариства, так як не творять його всі музиканти в оркестрі, хоч усі грають після однакового такту; даремно вказували на існування легальної соціалістичної преси й агітації навіть у Австрії; даремно доказували, що Драгоманов зовсім не голова товариства, що Київ зовсім не центр революції, що пропаганда соціалістичних ідей а суппонована прокуратором «czynna propaganda»1 зовсім не те саме, що соціалістичні ідеї ширити вільно і т. ін. Трибунал, зложений з одного кар’єриста і трьох духових інвалідів, станув на становищі прокуратор- ської інтродукції і признав усіх оскаржених винуватими та позасуджував їх на кари — самі собою невеликі (найвища кара, Котурницького, була 3 місяці), та для деяких молодих людей задля їх цивільних наслідків фатальні. Найменше значення мали ті кари для Сельського й Манди- чевського: оба були люди заможні, надто один медик, а дру-   люційний рух досяг великих розмірів. Відповідно до змісту листа Володимира Навроцького з датою «Жешув, 2 червня 1876 року» Терлецький намагався залучити згаданого Навроцького до активної соціалістичної пропаганди. Отож, викладені тут обставини будять підозріння, що і Фелікс Сельський і Остап Терлецький е членами таємних соціалістичних організацій, що вони листуються із закордонними підпільними товариствами (§ 285, 287 чинного карного кодексу) і що останній також намагався залучити нових членів до таємного товариства» (польськ.).— Ред.     1 Активна пропаганда (польськ.).— Ред•   347   гий укінчений правник і будущий адвокат, значить, оба не дбали про урядову службу й пішли далі своею дорогою. Вибив із колії засуд Павлика й мене: ми були студенти філософії, числили на педагогічну кар’єру, а тепер мусили попрощатися з нею і добиватися хліба наразі журналістикою. Я, щоправда, не покинув університетських студій, але трактував їх уже не як студії для хліба, а тільки шукав способів поповнити дійсно прогалини свойого знання. Та найтяжче потерпів Терлецький. Він, чоловік старший (поверх 35 літ), зламаний хоробою, втративши свою посаду, притім без ніякого способу до життя, не здібний навіть до затяжної публіцистичної роботи, а до того маючи на карку значні, як на його засоби, книгарські довги в Відні, знайшовся просто в розпучливім положенні.   Може, дехто здивується, читаючи отеє оповідання про той перший у Галичині соціалістичний процес. Юридично беручи, був він цілковитою негацією духа й букви закону. Але зрозуміти його можна лише на тлі тогочасних політичних відносин Австрії й становища Галичини. Централістичне, псевдоліберальне міністерство Ауерсперга*, тяжко скомпрометоване корупційними процесами Офенгайма та т[ак] звіаного] «Хабруса», доживало свойого часу. Заносилося на зміну системи в Австрії. Чеські посли все ще держались абстиненції і не хотіли йти до віденського парламенту, та вже особистий приятель цісаря гр. Тааффе* вів з ними таємні переговори, за яку ціну вони готові б були вернути до парламенту. Поляки також недавно з опозиції перейшли були на урядову сторону за ціну покликання одного з їх менерів до міністерства. Першим таким міністром «без теки» став Зємялковський*. Галицьким верховодам треба було якого-будь способу, аби зміцнити свої впливи в Австрії і свою власть у Галичині. Кожде народне зібрання у Львові, всякий хоч і як невинний об’яв незалежної думки представлювано як страшну конспірацію і ніколи не занедбувано вказати центральному правительству, що властиво лише польська шляхта в Галичині являється елементом вповні надійним і здібним до піддержування основ держави. Почалося гарячкове шукання конспіраторів; недавнє польське liberum conspiro' знайшло собі противагу в liberum denuntio2 польської консервативної преси. Тут     1	Вільно конспіруюсь (лат.).— Ред.     2	Вільно роблю донос (лат.).— Ред.   348   наскочила російсько-турецька війна. Російські війська йшли попри австрійську границю, а деякі воєнні знадоби вожено також галицькими залізницями до Румунії. Між польськими панами в Східній Галичині пішла чутка, що руські селяни тільки й ждуть приходу російського війська, щоб кинутися на двори. Переляк був загальний; панська преса домагалася мобілізації війська й обсадження границі, день у день доносила про російських агентів, що буцімто об’їжджають руські села; жандармерія по провінції була в руху, арештуючи кождого підозреного чужинця. Так був арештований російський історик Іловайський і німецький подорожник Остен-Сакен. Та надії на австрійську мобілізацію не сповнялися, і «Dziennik Polski» діня] 9 червня візвав східногалицьких дідичів, «pozbawionych opieki wobec gospodarowania Moskali»1, щоб подумали про способи охорони й організувалися. Сього було досить для станьчиків*, і ось дня 17 липня, того самого дня, коли у Львові почались арештування соціалістів, краківський «Czas» затрубив на аларм, що вся Східна Галичина перейнята соціалістичною пропагандою, проти якої польське обивательство повинно творити комітети безпечності. Намісник граф Альфред По- тоцький* як стій вирушив у Східну Галичину об’їздити повіти, щоб переконатися про стан краю. Арешти й ревізії серед русинів відразу показали консерватистам, против кого звернути вістря. Шляхтич А. Созанський із Старого Кобла коло Самбора в меморіалі, висланім до львівського суду, домагався, щоб ув’язнених русинів якнайшвидше повішати. Та консерватисти вміли ліпше використати сей сам собою маловажний епізод. Зроблено так, щоб ревізій по домах русинів було якнайбільше, щоб книжок та паперів у них забрати якнайбільше і щоб у центральної власті, а ще більше в цісарськім бургу викликати враження, що вся Галицька Русь підточена соціалізмом, що всяке розширення прав руського народу, руського селянства грозить небезпекою державі, церкві, власності і що одинокою опорою тих святощів є польська шляхта. Ось чому арештованих треба було позасуджувати, ось для чого треба було скомпонувати велике тайне товариство з Драгомановим на чолі, з центрами в Києві, Львові, Відні та Женеві, товариство, про яке ані перед тим, ані потім ніхто не чув нічого. Самі     1 Позбавлених опіки у зв’язку з господарюванням росіян (польськ.).— Ред.   349   поляки, майстри в конспіраціях та заговорах, сміялися з того концепту, хоча приймали його на віру слів прокуратора. «Pan Dragomanow,— писав «Dziennik Polski» по процесі в ч[ислі] 23 з р. 1878,— jest na polu spiskowania prostym dyletantem. Procesy lwowskie wykazalv, zewjego robocie niema ani krzty planu i konsekwencyi, ze dzisiaj nie wie, со jutro napisze, ze jutro odwola to, со dzis napisal»1.   Розуміється, Драгоманов ніколи не мав претензії дорівнювати польським конспіраторам. Цікаво, що польська часопись не знаходила досить «slow pot^pienia niesumien- nosci genewskiego sportsmena socializmu»2, а не пробувала застановитися над роллю, яку в цілім тім процесі відіграв польський конспіратор М. Котурницький. Ся роль вже тоді була декому не ясна. Які були відносини між Котурниць- ким і Драгомановим, я не знаю; пізніше в своїх листах до мене Драгоманов про Котурницького ніколи не згадував. А Котурницький, відсидівши 3 місяці, на які був засуджений у Львові, був видалений із границь Австрії з забороною вертати сюди коли-будь назад. Та проте вже 1879 р. ми бачили його у Львові, де в ту пору бачив його й комісар поліції, той сам, що арештував його в 1877 р., та проте сим разом його не арештовано. Пізніше він приїжджав іще кілька разів до Львова, де в 1884 р. видав навіть під псевдонімом «Michafko» окремою брошурою кілька віршів українською мовою і латинкою, навіяних гарячими й дружніми розмовами з одеськими українофілами. Нащо потрібна була йому ся брошура і куди поділось її видання, яке, мабуть, зовсім не було пущене в продажу, сього я не знаю. В р. 1885 чи 1886 Котурницький уже під новою назвою «Borkowski» виступає в варшавськім «Gtosie»* з просторою статтею про польсько-руську колонію Адамполь, положену недалеко Скутарі на березі Малої Азії. В тім самім часі він прислав мені з Кракова свою статтю «MicKiewicz і Puszkin pod pomnikiem Piotra W[iel kiegol», що була друкована в «Nowej Reformie»* і відбита окремою брошурою і де про- тестовано проти угодових поглядів Спасовича*. Ще пізніше     1	Пан Драгоманов... у питаннях змови є звичайним дилетантом. Львівські процеси показали, що в його роботі немає ані крихти плану і послідовності, що сьогодні він не знає, що напише завтра, що завтра він заперечить те, що написав сьогодні (польськ.).— Ред.     2	Слів, що засуджують несумлінність женевського спортсмена соціалізму (польськ.).— Ред.   350   я довідався, що Котурницький-Борковський, за порученцям котрогось російського міністра, дістав при якійсь залізниці посаду, яку ми назвали б сінекурою,— прочитувати газети й закреслювати в них усе, що пишуть про сю залізницю та її управу.   VI   Вийшовши в початку марта 1878 р. з арешту по відсидженні кари (я мусив відсидіти її зараз по розправі, бо хоч мені вільно було рекурсувати, але трибунал не захотів випустити мене на вільну стопу), я застав таку ситуацію: Павлик збирався видавати місячну часопись «Громадський друг» за підмогою Драгоманова, який на се видання віддав свою часть уваровської премії, уділеної йому за «Исторические песни малоріусскогої народа». Я мав стати співробітником сього видання. Прошений був і Остап, та якось не потягав. Його, зрештою, в ту пору не було у Львові; зараз по розправі він виїхав до своєї родини в Назірну, відки вернув аж десь у цвітні або в маї. Побут його між рідними був важкий, нестерпний; усі надіялися від нього підмоги, а тепер він був найбідніший із них усіх, круглий пролетарій. Ми жили пару місяців разом: Павлик, його сестра Анна, Терлецький і я. Часто бувало так, що одного дня ми не знали, що їстимемо другого; з платою за помешкання опізнювалися часто; та найгірше боліло нас те, що вся руська суспільність з виїмком купки молодежі уникала нас як зачумлених. Ми опинилися в положенні банітів, викинених із суспільності, і нервове роздразнення, відповідне до такого положення, знаходило вираз у нашім журналі, який нумер за нумером конфіскувала прокураторія. Остап держався збоку від нашої роботи. Він, оскільки знаю, був противний видаванню журналу так швидко, без доброго приготування, і ще перед моїм виходом із арешту перечився про се з Павликом. Потім, коли журнал таки почав виходити, він обмежався на іронізуванні над «масою енергії», яку вкладали ми в се діло, а на просьби, щоб І він узяв часть роботи на себе, відповідав іронічно, що він «стара руїна». Та проте видно було, що безвихідне положення дуже мучило його. Він працював над чимось у бібліотеках, але ми ніколи не дізналися докладно, над чим. З уриваних фраз його та з титулів книжок, із яких він робив виписки (Н а г t і g. Genesis der Revolution in Oesterreich, G z б r-   351   j   Титульна сторінка видання балади Л. Боровиковського «Ма руся» з поясненнями І. Франка      ВИБІР ДЕКЛАМАЦИЙ   для руських селян І ЧІПЦІ.   Зладиіі і Л4 ред«о«т пат» /«. Фінам ко.   КоШТи.Ч І SCVJCO'|О.И Тонями СТАUt „Просвіті \   > ЛЬВОВІ, 1 0J   І • f • - р-* І НжувОВОГО ІОІ4{И^ТМ ш*и • Ід І ЛІ*»* и К	»      Титульна сторінка антології «Вибір декламацій для руських селян і міщан» з передмовою І. Франка   п i g*, Oesterreichs Wiedergeburt), я вирозумів, що він з поручения якогось заможного росіянина робив компіляцію новішої історії Галичини зі спеціальним поглядом на індемнізацію. Для кого була призначена ся робота і що сталося з нею, не знаю.   Літом 1878 р. він зустрівся якось на вулиці з В. Федоровичем, який запросив його до себе до готелю. Після сеї візити Остап вернув значно веселіший. Федорович радив йому їхати до Відня, записатися на права і обіцяв запомогти його на початок грішми. Відтепер Остап чув себе ліпше, жартував, брав участь у розмовах молодежі, що вечором сходилася до нашої квартири на третім поверсі при ул. Кляйнівській. Та до видавництва не хотів мішатися; між ним і Павликом був якийсь тихий антагонізм. Тільки коли Павлик пішов відсиджувати присуджений йому арешт і я сам пильнував видання останньої часті нашого органу, що вийшла п[ід] н[азвою] «Молот, галицько-українська збірка», я здужав намовити Остапа, щоб він написав розбір книжечки Платтера* «Der Wucher in der Bukowina». Ce була одинока його праця, поміщена в нашім тодішнім виданні. Повість Павлика «Пропащий чоловік», уміщена там, знеохотила його зовсім до нього; ввиведенійтам фігурі На- пуди він добачав карикатурне змалювання свого власного поступування в Відні в 1877 році;наскільки у д. Павлика справді була інтенція докорити боязливістю власне Тер- лецькому і наскільки він мав для сього підставу, не берусь судити.   З кінцем 1878 р. наш маленький кружок розпався. Остап виїхав до Відня, де «на старі літа» записався знов на університет на права, хоч як не мав до них охоти; Павлик, засуджений судом присяглих на 6 місяців арешту за поміщене в «Громадськім друзі» оповідання «Ребенщукова Тетяна», виїхав до Женеви, не бажаючи при своїм слабім здоров’ї відсиджувати такий довгий час у тюрмі; я лишився ще у Львові, видавав «Дрібну бібліотеку»*, та з початком 1880 р. був змушений виїхати на село, не маючи ніякого удержання. Мої зносини з Остапом перервалися аж до 1883 р. Він не брав участі в видаваній 1881—1882 р. мною й Белеем часописі «Світ»*. Тільки в 1882 р. умістив пару дописей про боротьбу австрійських партій у женевськім «Вольнім слові» в пору, коли його редагував Драгоманов.   Восени 1883 р. повстала думка серед львівської академічної молодежі видати повний збірник писань покойного]   352   В. Навроцького. Мене вибрано редактором того видання. Я зібрав і впорядкував перший том і порадив комітетові обернутися до Остапа з просьбою, щоб він написав життєпис свойого покійного приятеля. На вистилізуваниймною лист відповів Остап листом із 31 жовтня 1883*.   «Звістка, що зав’язався комітет для видання писань Навроцького,— писав він,— утішила мене. Робота це дуже розумна і пожиточна. Жальтільки великий, щосьтерішили убрати його в етимологічні шори. Бідний віні   Щодо питання, в якій газеті російській була печатана якась стаття Навроцького, то пригадую собі, що одна стаття його про розправу Тарновського «Гогсуе»* напечатана була в «Київськім телеграфі»* з 1875 чи 1876 року. Цю статтю, може би, не завадило дістати. Окрім того, писав він також в тих самих роках звичайні політичні кореспонденції до «Одеського вісника», але це, певно, будуть кореспонденції меншої ваги, писані лиш для зарібку. Про них, може, і не конче старатися, тим більше, що він не підписувався своїм іменем і тепер би їх тяжко було відшукати.   Тепер скажу пару слів про рішення комітету, щоби я написав біографію небіжчика. Я справді часу майже зовсім не маю. Подивіться лиш, як я жию. Від 6—12 рано учуся цивільне право, від 4—6 і від 7—10 цивільну процедуру, отже, менше-більше 10—11 годин на днину. Кваплюся з ученням, раз, для того, що хочу спекатися раз шкільної кованини, а потому для того, що ледве до нового року маю за що жити. А що потому буде, das wissen dieGotter1. Кожда година,отже, котру відриваю Бідкування, відсуває на непевний час мої іспити. А іспити для]мене питання животне. Але з любові для Навроцького, котрий був один із найлюбі- ших мені людей, я хочу приймитисч за написання його біографії. Мушу, однак, признатися, що матеріалів до такої праці у мене нема.Що-м мав із кореспонденцій його про ті часи, колисьмо з собою жили, то попропадало при всіляких ревізіях і колотнечах 70-х років. Правда, що я пам’ять маю добру і дуже багато пам’ятаю і знаю з тих часів, розуміється, лише з того, що тичеться Навроцького яко публічного діятеля. Приватних його стосунків я знаю дуже мало і то лиш оскільки вони мали зв’язь з громадським життям. Це би, розуміється, вистарчило для написання того, що я     1 Це знають боги (нім.).~ Ред.   353   зачав сього року писати І що-м читав у «Січ!»1. Це мав би бути образок з життя галицької молодежі другої половини 60-х років, написаний в формі наполовину белетристичній (вибачте, щом цев роботов вікрався в Ваш спеціальний фах І). Але для написання документальної біографії цього замало. Для того просив бим Вас, коли і далі триматиметеся тої гадки, щоб я писав життєпись, щобисьте були ласкаві і мені прислали його кореспонденцію та інші матеріали, котрі кидають світло на його особу, його становище в руху молодежі і на розвиток його переконань. Пришліть їх хоть би для одноразового перечитання. Я з читанням справлюся дуже скоро. Багато мусить мати Бучинський у Станіславові й брат посла Січинського, Андрій Січинський з Перемишля. Від них моглибисьте дістати багато матеріалу. Колибисьте, може, припадком знали адресу Андрія Січинського і могли мені її прислати, то я бим сам до нього удався. Также пришліть І те, що було напечатано в «Ділі» «Пам’яті найлуччого друга» (Хто се написав? Барвін- ський?).   Крім того, і на це кладу великий натиск, будьте ласкаві і напишіть, на коли менше-більше мусите мати готову рукопись уже у себе ві Львові? Знаючи ясно і виразно термін, я постараюся так собі поділити час, щоби і вовк був ситий, і коза ціла, т. е., щоби і вив’язатися з милого обов’язку для Навроцького, і не дуже відриватися від параграфів.   Коли усі ці трудності уладимо, останеться ще лиш одна, котра сама собою і не єсть трудність і лиш для мене має вартість,— се справа авторського самолюбія. Згоджуюся на написання біографії лиш на той случай, коли комітет не буде робив в моїм тексті ніяких перемін. Ви знаєте, до     1 Остап згадує тут про незвісну мені працю, про яку писав мені в листі з Івцвітня 1883* ось що: «Яко куріозум подам до Вашої відомості, що я зачав писати—horet und staunetl (слухайте і дивуйтеся! (нім.) — Ред.) — повість із життя галицької молодежі з другої половини 60-их років, у котрім я сам брав дуже живу участь, особливо в громадах. Але написав-єм лише 6 глав і урвав-єм, бо тра параграфи кувати, бодай би вони без иоса ходили». Від деяких «січовиків», що в ту пору переїздом Із Відня були у Львові, я чув, що Остап читав ту свою — не то повість, не то мемуар — у «Січі» і річ дуже подобалася. В паперах, що лишилися по його смерті, нема ані сліду тої праці. Можливо, що дещо з неї лежить у Відні між паперами «Січі». Чи не відшукав би хто того уривка, який, певно, варт би був опублікування хоч би тільки як свідоцтво учасника подій того цікавого часу.   354   кого удаєтеся з предложениям і як я пишу. Коли б, однако ж, треба було або дещо скоротити, або додати, або перемінити, то щоб ті переміни не мож було робити без моєї відомості і без мойого призволення. Я чоловік не дуже упертий і дам з собою говорити. Але все ж таки мушу знати, о що буде йти евентуально в перемінах, щобим потому міг зі спокійним сумлінням признатися, що це робота моя, а не чия. Для того напишіть мені про це виразно. Щодо право- писі, то справді не знаю, що робити. Тут моє фонетичне сумління страшенно бунтується. Ах, бодай вас, ви львівські опортуністи і компромісмахери! Та що з вами діятиі Де не поступися, то все штуркнеш носом о якийсь компроміс. «Гармонія та й годі І» Нащо ж було видумувати фонетику, коли її тепер викидаєте з хати, як невигідного приятеля?»   Розуміється, комітет дав Остапові запевнення, що його праця буде надрукована в цілості, а я вислав йому весь зібраний мною рукописний матеріал, в тім числі коло 70 листів самого Навроцького і кількасот листів різних людей із 60-их років. Дещо зібрав і сам Остап, головно відд. Таняч- ке-вича та д-ра Бучинського. Розчитавшися в тім матеріалі, він задумав «представити життя й діяльність Навроцького на тлі духового розвою Галичини від 1772 р.», як писав мені в однім листі. Не довго гаючись, він зараз забрався до праці і з початком 1884 р. я, на великий мій перестрах, одержав здоровий пакет рукопису, яких 8—10 аркушів друку, де оповідання доведено лише до 60-их років, значить, про Навроцького не було ще ані згадки! Не маючи нічого против такого широкого трактування справи, я просив, одначе, Остапа вважати на те, що для видання творів Навроцького не відповідна така монографія, яка, по думці автора, зайняла би 15—20 аркушів друку, значить, була би більша від самого тому тексту Навроцького. Остап признав рацію моїм увагам, тим більше, що написання другої часті праці вимагало більшого часу. Та й так справа біографії проволіклася цілий рік і вийшла не зовсім вдоволяюче і для нас, І для Остапа. Бажаючи зберегти якнайбільше матеріалу для своєї широкої праці, він зупинився на тім, щоб «розірвати Навроцького» і на передмову до його творів дати лише образ Навроцького як чоловіка, полишаючи Навроцького діяча,письменника і вченого до оброблення в зв’язку з загальними течіями галицько-руського розвою. Ся коротка біографія була готова аж у вересні 1884 р.По-   355   силаючи мені рукопис, Остап писав д[ня] 1 жовтня* т. р-   ось що:   «Посилаю обіцяну коротку біографійку Навроцького, в котрій ограничив ем ся виразно лиш на описанні його приватного життя. Писав її дуже скоро,бо перед самим від’їздом (із села Лючі, де проводив вакації), для того прошу Вас, перечитайте уважно, поправте, де треба, абим ся без потреби не виставляв на сміх. Коли жне придасться, то викиньте її зовсім і печатайте яку іншу Признамся, одна- кож, що дуже бим рад, аби хоть трохи придалася, бо, може бим, міг дістати за ню хоть пару крейцарів. Такий-єм тепер бідний, що навіть не знаю, як до Львова заїду. Як бисте могли мені трохи грошей постарати чи за цю мазанину, чи в інший який спосіб, то вже не знаю, чим бим Вам подякував. Ще одно. Колим писав про приватні стосунки Навроцького, все мені ся здавало, що заобширно пишу про них і що я не повинен був про все так детально говорити, особливо в грошових справах. Будьте ласкаві, розважте це добре».   Розуміється, що передмову Терлецького надруковано без ніякої зміни. Хоча вона не вдоволяла вимогів повної біографії, та все-таки давала стільки нового й цікавого, незвісного пізнішому поколінню, що досі лишилася найліпшим нарисом життєпису покіійногої нашого економіста. Роздобули ми й невеличкий гонорар Остапові за його працю, та найважніше було те, що перший, широкий її нарис, хоч не ввійшов у той том, я просив його не закидати, а викінчити, надіючись надрукувати його при іншій нагоді. Я обіцявся зі своїх, щоправда, дуже скупих, заробітків (я тоді як співробітник «Діла» брав 45 гульдіеніві місячно та надто заробляв 10—15 гульдіеніві місячно кореспонденціями до польських газет у Варшаві, але се вповні вистарчало мені на життя) давати йому від часу до часу невеличкі причинки до удержання в Відні, щоб він не потребував надто квапитися з екзаменами. Подібні запомоги вн одержував, наскільки знаю, від проф. Горбачевського з Праги, від д-ра Сельського зі Львова та й від «Січі». І ось розпочата 1883 р. знічев’я, мов через непорозуміння, праця про духовий розвій Галичини робиться відтепер центром думок і заходів Остапових, що забирає весь його вільний час, який йому лишає важка турбота за хліб насущний.   Перший нарис тої праці, нашвидку написаний ур. 1883 і 1884 з метою, щоб се була передмова до творів Навроць-   356   кого, доводив оповідання аж до кінця 40-их років і обіймав звиш 100 сторін великого 4-to тісного письма. Ми у Львові читали сей рукопис з великим зацікавленням, але мусили признатися в душі, що чим більше вчитувалися в річ, тим се зацікавлення зменшувалося. Найостріше критикував сей нарис В. Коцовський, який не бачив у нім ані певного плану, ані ясності, про що власне хоче говорити автор, ані визискання звісного, не кажучи вже про вишукування нового матеріалу, ані відповідної історичної методи. Все се треба було делікатно передати Терлецькому, та при тім підносячи добрі боки праці, щоб не то що не знеохотити його і не вразити його хоробливого самолюб’я, але ще додати йому охоти до продовжування праці і перероблення того, що було вже написане. Се й те я осягнув настільки, що в р. 1885 Остап з новим запалом узявся до праці, якій дав тепер титул «Літературні стремління галицьких русинів від р. 1772—1872» і яку в сій другій редакції довів до кінця 50-их років. Виринули дві причини, що гнали його до поспіху.   При кінці 1884 р.покіійнийі Ом. Партицький заявив мені, що має намір з р. 1885-им відступити мені на власність заснований ним двотижневик «Зорю». Надіючись на те, я просив Терлецького поквапитися з роботою, щоб у 1885 р. можна було розпочати друк. Тим часом Партицький, за намовою д. Вахнянина й інших народовців, змінив своє слово і передав «Зорю» на власність Товариству ім. Шевченка. І я і Остап зі своєю роботою лишилися на льоду. Яке страшне наслідком сього було його положення, показує лист його до мене з 15 січня 1885 р.* «Після невдачі   з «Зорею» я зовсім упав на дусі,— писав він Не лиш то,   що замкнені нам тепер на довгий час уста, але й то що через тоту невдачу я прийшов, як Ви догадувалися в Вашім по- сліднім листі до мене, в незвичайно фатальне матеріальне положення. Ледве-не-ледве я встиг визичити кілька банок позавчора, щоби дати своїй газдині a conto1 її претензії за сей місяць, а щодалі буде, абсолютно не знаю і навіть мислити боюся про те. Ані вчитися не можу нічого, ані писати, ані читати; волочуся, як убитий. Вибачте, отже, що в сім листі перепутаю свої особисті справи з публічними більше, може, як би слід. Але я виджу, що для мене відав нема щасливого виходу із мого прикрого положення, а боючиея, що-     1 За рахунком (італ.).— Ред.   357   бим в якій розпачливій минуті не допустився якого нерозважного кроку і не допровадив до якої катастрофи, котру би потому не мож уже перемінити або направити, хапаюся як потопаючий брича кождої солімки, котра би мене могла поставити хоть в яке-таке нормальне положення.   Тота солімка—то ця моя нещасна робота. Коли вона урветься, то все для мене урветься. Тому-то я би хотів — вибачте за тривіальне вираження—витиснути з неї хоть що-небудь, аби хоть на якийсь час протягнути то, що, може, й не дасться протягнути. Певно, що мені би було дуже приємно, якби «Січ» її надрукувала, але я бим хотів який такий грейцар узяти за неї, а «Січ»мені цього не годна дати, бо сама капіталів не має. Коли не мож буде інакше, то й це гаразд, що рукопись плісніти не буде. Але чи не мож би як получити видавництво так, щоб для мене вийшов який за- рібок? Чи не мож би її кому продати або на конто її позичити що, або в який інший спосіб вирвати кількадесять гульденів, аби хоть зиму перебідувати як, бо що я в тій студені буду робити на селі? Нема там де якого доброго чоловіка, щоби мені міг позичити грошей? Ось половина місяця, а незабавки знов перший надходить. Чи вже справді для мене нема іншого рятунку, як з моста та в воду? Ряту- нок радикальний,але може,є щей інший який? Ви там з своїми клопотами не маєте спокою, а тут ще й мої не дуже героїчні жалі. Але що діяти, може, де припадком найдете який спосіб, то добре, а ні, то друге добре».   Про план друкувати Остапову роботу коштом «Січі» я знав уже перед листом Терлецького: д[ня] 9 січня 1885 р. мені писав про се іменем січовиків д. Куровець*. Цитую тут із його листа що важніше: «Товариство наше хоче видати своїм накладом працю Остапа Терлецького, що мала печататися в «Зорі», котру Ви мали сього року видавати. Та сталося інакше, а тепер і думки нема, аби ся праця могла в «Зорі» або в який-небудь спосіб печататися. Погано ж було б, аби ся робота, труд цілого року, в своїм роді монументальна робота мала йти мишам на снідання. Стануло так: на нас тяжить обов’язок сю роботу нашого товариша й приятеля печатати, тим більше, що ми й так носились з гадкою друкувати альманах. От ми й рішилися його залишити, а взятися до видання сього. Видавництво се, по нашій думці, буде коштувати до 600 зр., а в нас на се такі средства: з каси товариства даємо 50 зр., а 120— 150 обіцяємо певно зложити в протягу 3—4 місяців ра-   368   тами. Се значить, ми можемо на се жертвувати 170—200 зр.; числимо на передплату 150 прим, по 1 зр. 50 кр., значить, 225, разом 425; решту хотіли б ми сплачувати в міру розпродажі книжки». Січовики просили мене полагодити умову з друкарнею і порадити їм, як перевести діло. При кінці д. Куровець писав: «Остап тепер дуже бідкує, бо, правду сказавши, не має як жити, все йому порвалось — надії погасли, ні вперед, ні взад. Думав він, як Вам відомо, бути співробітником при «Зорі» та тут що заробляти. Ми йому дещо помагаємо, та наша поміч дуже нужденна, сміх і говорити, бо прикро нам самим тут жити1. Жаль дивитися на сього чоловіка тепер, в яких він тут обставинах жиє».   Я вказав віденським товаришам інший вихід із прикрого положення. У мене був план видавати нову часопись, якої домагався, з одного боку, Драгоманов, з другого — дехто з київських українців. Маючи власне в ту пору зайвих кількадесять гульденів, зароблених у д. Федоровича, я вислав їх Остапові і обіцявся висилати йому й далі по 15 гульденів] місячно до літніх вакацій, з тим щоб він кінчив свою роботу, а січовикам радив, щоб з сумою 50 гульдіеніві (бо се була одинока реальна сума, яку вони мали) не хапалися видавати книжку, що мала би коштувати 600 гульдіеніві, а радше вжили сі гроші на запомогу авторові. Натомість я обіцяв їм друкувати роботу в своїй часописі, а тоді «Січ» дешевим коштом може прийти до видання, роблячи своїм коштом відбитки. Січовики пристали на се. В лютім того ж року я поїхав до Києва, де силкувався зацікавити українські гурти справою нового видавництва. Доброї волі я знайшов багато,та спроможності мало. На заснування нового видання обіцяно було наразі 400 руб. зі слабою надією на дальше. Та я таки зважився розпочати видання, що мало називатися «Прапор»; воно повинно було розпочатися ще весною 1885 р. Остап тішився сим почином і взявся перероблювати свою працю. «Лист Ваш,— писав він мені 12 марта*,— дуже мене втішив. І я би зараз-таки тої самої днини був Вам вислав рукопись, кобим не мусив переписувати її зовсім начисто. Цю механічну і убиваючу роботу, від котрої мої нерви аж ходором ходять, я мусив узяти на себе, бо рукопись через поправки, доповнення     1 Про «комуністичне» бідування тодішніх січовиків див.: д-р. Яр. О к[у н е в]с ь к и й. «Спомини про Остапа Терлецько- го» .—<Літ[ературно]-наук[овий] вісн[ик]», XX.   359   1 скорочування така замазана, що годі ЇЇ так посилати. Переписуючи, я ще раз поправляю, особливо з цензурних зглядів. Коли Стороженка конфіскують1, а тут «N[euel frfeiel Presse»* за історичну статтю про австрійську політику 1800—1810, то що ж буде з мойов роботов? В інтересі газети лежить, щоб її не конфіскували, для того даю Вам повне право перемінити, що з цеї причини узнаєте за відповідне. Почавши від уступу III, я перемінюю слово «шляхта» на «феодали», в перших двох главах перемініть Ви, як і загалом усе,що буде треба». Дня 16 марта він прислав мені перших 48 сторін з увагою*: «Старав-єм-ся затерти все, що пахло хоть би здалека конфіскатою. Поправте, що треба, в формі, лиш речі не тикайте. Най я буду такий, який єм є».   Тим часом видання «Прапора» проволікалось; дехто з львівських товаришів гаряче противився новій газеті, на піддержку з інших боків була мала надія. Діня] 28 марта писав мені Остап*: «Дві неділі тому вислав я Вам перших 50 сторін моєї роботи; нині міг бим вислати Вам продовження її аж до 60-тих років, але сам не знаю, чи висилати, чи ні, і для того пишу до Вас цей лист і прошу Вас дуже, щобисьте мені конечно відповіли.   Звісток про Вашу газету не маю від Вас жодних, ані в «Ділі» нічого про ню нема. Зато інших звісток маю більше, як для мого здоров’я потреба. Був тут недавно проф. Володіимир] Шухевич зі Львова, котрий оповідав свому братові, що Ви вже покинули гадку видавати газету і при- ступилисьте до «Зорі». А вчора довідуюся з якогось листа, писаного десь із села з Галичини до одного тутешнього «січовика», що Ви вже зовсім нічого не мете видавати і все було лиш ein schoner Тгашп2. Скільки в тім усім правди, а скільки ні? Прикро мені і болить мене дуже, що Ви мені нічого не пишете в справі, котра мене обходить не з пустої цікавості, а з зовсім інших причин, про котрі Вам, здається, нетреба говорити. Довідавшися вчора про цю для мене дуже не милу новину серед самої роботи, серед котрої я і без того завсігди дуже роздразнений і зіритований, я аж дістав корчі і не знаю, що зо мною далі буде, як Ви і далі мете мовчати».     1 Мова тут про конфіскату «Голки» Стороженка, передрукованої в «Русько-українській бібліотеці» Олесницького у Львові.   * Прекрасне сновидіння (чім.).— Ред.   360   Я заспокоїв Остапа, як міг, хоч сам переживав тоді важкі хвилі. Видавання газети було відложене на літо, та в усякім разі я запевнив його, що свойого грошового зобов’язання супроти нього додержу. Він узявся далі до роботи. Д[ня1 8 цвітня він прислав дальшу часть рукопису (стор. 50—148, розд. VI—VIII) з листом*, у якім писав: «Не знаю, чи й це оброблення видасться Вам ліпшим, як перша редакція. Робив-ем, щом міг, але власне для того може-м більше попсував, як поправив. Найбільше боюся за 50-ті роки. Як єм зачав поправляти та скорочувати, то з одної глави в 20 сторін зробилося дві разом в 70 сторіні Хотів-єм трохи докладніше говорити про ті роки, і робота страшно ми розлізлася. Сам особисто я з цеї партії моєї роботи найбільше не задоволений, і бабранина в «Зорі галицькій» так мені була обридла, що я старався чимскорше позбутися того періоду, від котрого можна зовсім здуріти, і що тому помимо розлізлості вона все-таки, видить ми ся, найгірше оброблена. Але най мене бог боронить, аби я ще мусив її раз переробляти. Кажу вам одверто, що в такім разі мене Кульпарків чекає. Не маєте поняття, як мені писанина обридла і з яким внутреннім задоволенням, щом уже раз її на якийсь час позбувся, я її нині пакую і Вам відсилаю. Не знаю, властиво сказати, що мені в обробленні 50-их років не сподобалося, але чую, що їм щось бракує, лиш не знаю що. Може, випустити цитати літератури, поезію і т. д.? Конець дуже поверховий і швидко урваний, але бігме, не мігєм писати більше, так мене млоїло. Не штука то іншим історикам літератури, як-от Тенові*, коли писав історію англіійськоїі літератури! Там, читаючи кождого автора, мав, окрім того, що комбінував і укладав їх в системи, періоди і т. ін., ще при кождім einen geistigen Genuss1. А я бідний! В'чім я мав Genuss?   Для того вибачте, коли зле написаний той період. Я рад був якнайліпше. Дещо, зрештою, зможу поправній пізніше, бо, переходячи до 60-их років, напишу в осібній главі загальний погляд на весь попередній період і при тій оказії доповню, щом тепер занехав зробити. Відраза до писання, а особливо до поправок, доповнювань така в мене велика, що вже з цеї одної причини не можу братися й до поправлення йосифінського періоду-. І видіти його не хочу, і чути     1 Розумова насолода (нім.).— Ред.     8 Се була відповідь на мої уваги про початок другої редакції праці.— І. Ф.   361   про нього не хочу.Pereat!1 Напишіть в нотці до того періоду, що реформи Иосифа в Галичині будуть предметом осібної роботи і для того лиш остільки про них тут згадую, оскільки, після моєї гадки, конче потрібно».   Тим часом мій план видання «Прапора» розбився. За намовою декого з львівських товаришів, особливо В. Ко- цовського, я зважився зробити ще одну пробу з народовцями і вступив до редакції «Зорі» восени 1885 р., не поки- даючи, зрештою, думки розпочати й власне видавництво. В 1886 р. я навіть опублікував проект місячника «Посіуп», до якого конче намовляв мене Драгоманов. Та й сим разом я не зважився розпочати видання; я чув себе занадто одиноким, не міг мати надії хоч би на одного співробітника, що готов би справді запрягтись до праці, потрібної при видавництві, яке, зрештою, напевно мусило числити на грошовий дефіцит. Притім же й мої власні заробітки були мізерні; за редакторство «Зорі» мені плачено 25 гульдіеніві місячно, та й то по однім році мене відправлено навіть без виповідження. З початком 1887 р. я, недавно оженившися, лишився зовсім без заробітку і мусив шукати місця при польській газеті*, де й вибув десятилітню панщину. Ось чому й праця Терлецького лишилася далі, ще мало не десять літ, у рукописі. Вона була опублікована аж 1894 р. в «Житті і слові», т. І і II.   Уважаю конечним зупинитися на ній трохи довше, не так задля критикування її, як радше на те, щоб на ній, як на головнім творі покійника, виказати характерні прикмети його духового складу, способу трактування важних питань нашої минувшини. Поперед усього треба сказати, що те, що було друковане в «Житті і слові» в перших чотирьох томах, хоч має один титул і виглядає як одна праця (розділи І—XI), се властиво дві окремі пр$ці, дуже механічно і поверхово зв’язані одна з одною, але написані в різних часах і серед різних обставин. Те, що було вміщене в першім річнику «Життя і слова» (розд. І—VI), се частина первісної праці Остапової, але вже в третій редакції, де в чому доповненій, а декуди (мною самим, за Остаповою згодою) скороченій перед друком. Розвій галицько-руських відносин прослІджено тут до 1848 р.   В дальшім рукописі другої редакції 1848 рокові присвячений був лиш один маленький розд'л. Остап збув той     1 Хай загине (лат.).— Ред.   362   рік легковажною фразою, що есенціонально нового він для Русі не приніс нічого. Я збив його з сього становища, подиктованого незнанням матеріалів, тою простою увагою, що той рік приніс руському селянству свободу, а руській інтелігенції зглядну вільність слова, зібрань, товариств — речі есенціональні й зовсім нові в руській історії. І ось Остап узявся студіювати друковані й рукописні матеріали до історії 1848 року, достарчені або вказані йому мною. Так повстав розд[іл] VII його праці, поміщений у трьох книжках «Жіиття] і сл[оваЬ (т. III, стор. 99— 110, 274— 285 і 430—451). Оповідання бурливих львівських подій доведено тут до половини цвітия, тобто до патенту, яким знесено панщину. Наткнувшися на тему знесення панщини, Остап за моєю заохотою взявся обробити її основно, використовуючи т[ак) звіану] теку Країнського в біблііотеці] Оссолінських, тобто збірку документів про панщину та про заходи польської шляхти коло її знесення в рр. 1841— [18І46. Та сього не досить. Почуваючи поверховість свойого освітлення панщинної справи в XVIII в. й пізніше до р. 1840 у попередніх розділах своєї праці, Остап вернувся ще раз до сеї теми. Тут йому стала в пригоді важна книга FpiH- берга «Die Bauernbefreiung'und die Auflosung desgutsherrlich- bauerlichen Verhaltnisses in Bohmen, Mahren und Schlesien. Leipzig, 1894», яка дала йому можність критично глянути й на галицькі відносини. Так само міг він тепер покористуватися деякими важними рукописними матеріалами, які я вказав йому (мемуари Богданського в біблііотеці] Оссо- ліінськихі) або сам повіднаходив («Інструкція» Ценгле- вича*, агітаційна поема Попеля* І т. ін.). Так повстала остання, найважніша часть його праці (розділи VIII— XI) в «Житті і слові»,передрукована також окремою книжкою п[ід) ніазвоюі «Історія панщини в Галичині й її знесення», часть перша. На жаль, ся історія доведена лише до 1846 року. «Жите і слово» по двох роках існування упало, та й заробкові обставини не позволили Остапові засісти ще раз до праці. Правда, дещо виписок до змалювання панщинної справи в 1846 р. він мав, але, відчуваючи, що їх було б замало, опустив руки. Кінцева ж частина його первісної праці, де були змальовані «літературні стремління» руської інтелігенції в часи реакції 50-их років, так і лишилася досі не опублікована. Ми подбаємо про те, щоб вона хоч тепер побачила світ* божий.   363   В Остаповій праці, такій, як вона надрукована в «Житті і слові», бачимо, отже, велику нерівномірність. Одна гліава] VII займає майже стільки місця, що всі игсть попередніх, а чотири останні глави можна було без ніякої шкоди для цілості і без ніякої зміни тексту відірвати і видати окремо. Вина сеї нерівномірності між тим, іцо було в «ЖІиттії і сл[ові1», 1894, а тим, що було в 1895, спадає головно на мене — і я не соромлюся сього, бо думаю, що власне та друга часть, гл. VII—XI, найліпше й найціннішез усього, що лишилося нам у письменській спадщині Терлецького. Щоправда, головна її вага й заслуга лежить у багатстві нового й не- визисканого досі матеріалу, опанувати той матеріал, доглянути за писаними меморіалами, патентами та скаргами боротьбу суспільних, політичних та національних сил і вживати матеріалів для змалювання тих сил і тої боротьби Остап не зумів. Матеріал усе запановував над ним, а там, де він силкувався дати, йога .аналіз, він давав лише аргументи рго або contra, замість історичного малюнка— юридичну дебату.   Друкуючи перші розділи Остапової праці в «Житті і слові», я на кождім кроці дивувався, як мало автор по таких довголітніх приготуваннях вникнув у суть явищ, як мало, примііромі, конкретного та ясного він подав не то вже про дух Йосифових реформ, але навіть про їх розвій та обсяг, як мало він знав відповідну літературу, як мало почував недостачі свойого матеріалу та архівних дослідів, як мало зумів витягнути хоч би з многоважного рукопису ОссолІінськихІ 525 і взагалі як мало було в нього того історичного нюху, що за кождим явищем уміє відгадати його мотиви, вміє віднайти матеріал для так їх вияснення. Тепер я бачу, що все те були хиби не його методи й наукового підготування, як радше вродженого складу його думання. Він був, так сказати, вроджений ідеаліст. Ідея, думка, логічна конструкція се була головна річ у кождій його науковій чи публіцистичній праці. Вона повставала в тій таємній глибині його темпераменту, на межі свідомого й несвідомого, де повстають усякі поетичні твори зі сплаву конкретних вражень, неясних споминів, під гарячим подихом глибоких та неясних симпатій і антипатій. Раз виринувши в його душі, ся конструкція робилася центром його думання; всякий новий погляд чи новий матеріал він роз- дивляв не відповідно до його релятивної історичної вартості, а відповідно до того, чи він підпирав, чи захитував   364   його будову. І коли новозиайдений факт не підходив під його конструкцію, він або відмовляв йому значення, або силкувався обернути його таким боком, щоб він сяк чи так «надався» йому. Звідси й виходило, що в його історичній праці не самі факти, їх хронологічна черга та генетичний зв’язок, а виклад їх значення та критика їх мотивів і принципів стояли на першому місці. З сього погляду Терлець- кий був учеником німецьких істориків суб’єктивістів вроді Роттека*, Гервінуса* й Шерра, що писали історію не для доходження історичної правди, а для проповіді демократичних, ліберальних чи республіканських доктрин.   Для Остапа сей склад його ума був великою мукою. Взятися до якоїсь нової роботи було йому дуже трудно, бо сотворения апріорної конструкції абсорбувало всі його сили, а пізніша робота над збиранням і групуванням матеріалу була вічною тривогою, щоб не приходилось перероблювати те, що вже раз зложилося в голові, вічною боротьбою з матеріалом, щоб убгати його в приготовані рами. Відси його нехіть до переробок і нездібність основно поправити працю, якої хиби він сам бачив або хоч відчував. Відси й по викінченні й надрукуванні праці в його душі вічна непевність, чи таке або Інше з його міркувань остоїться, вічна тривога, щоб хто не винайшов які нові матеріали, що перевернули би його будову. Отим-то хоча він три рази перероблював свою працю, вона все-таки в основі зісталася така самісінька, як була зразу. Раз сконструювавши свою ідейну будову, він міг одно викинути, інше вставити, але образ, проте, не змінявся. Характерна з сього погляду редакційна нота, яку він подав на початку своєї праці: «Праця ся написана ще перед 8 роками. Від того часу у нас і за границею повиходило декілька цінних праць, що доторкаються з різних боків тої самої теми, та автор отсеї праці не міг достаточно узгляднити їх здобутків, хоч, звісно, вони не були б багато вплинули на зміну його остаточних виводів» («ЖІиття] і сліової», 1,207). Не минув рік, а вже сам Остап найліпше показав нестійність тої застороги; узброєний новими фактами й матеріалами, він вернув у другій часті своєї праці назад до тем, які полегко збув у першій, і показав, що під впливом тих нових матеріалів його висновки можуть і мусять значно змінитися.   Але сі хиби праці Терлецького, хоч і які важні в очах історика, рівноважилися в значній часті, особливо в очах молодежі, добрими її прикметами. Молодіж бачила тут   365   першу пробу суцільного змалювання столітнього розвою галицької Русі, пробу, вчинену чоловіком новочасним, з європейською освітою, переведену не з тісного конфесійного та церковного становища, як у Гарасевича та Ма- линовського* (не говорячи вже про незугарність їх праць з чисто формального боку), і не з тісного язиково-національного становища, як у Головацького та Огоновського, а з далеко ширшим, соціально-економічним підкладом, з пильною увагою на економічні та духові інтереси народної маси і з ненастанним підкреслюванням конечності тісного контакту інтелігенції з простим народом. Той партійний, публіцистичний характер просвічував із кождої сторінки Остапової праці; зайвий для історика, він був принадний і симпатичний для тої, особливо молодої громади, що привикла вважати Остапа своїм проводирем, проповідником великих і незбутих обов’язків кождого інтелігента супроти робучого люду. Отеє почуття було головним критерієм, який він прикладав до всіх явищ, усе одно, суспільних, літературних чи наукових. Чи докоряючи галицькій інтелігенції, що вона, замість радикально поправити економічне й соціальне положення народу, кормить його паліативними законами в роді зак[ону1 про лихву та про п’янство («Молот», стор. 133—134); чи кепкуючи з Ангеловича*, що писав по-польськи, по-німецьки й по-французьки, лише не по-руськи;чи підносячи заслуги «руської трійці», всюди Остап уживав більш етичного, ніж історичного, критерію. Неприятель опортунізму та компромісів у приватному й публічному житті, він остро осуджував усякі компроміси і в минувшині, особливо компроміси — як йому здавалося— зі своїм сумлінням. Коли я раз у дискусії запитав його, чи не занадто остро осудив він заходи польських конспіраторів 30-их років, він відповів мені:   — Коли ж бо я в них не бачу щирості!   В Остаповій праці бачила молодіж надто першу пробу праці, робленої в дусі новочасної історіографії, без сухого накопичування документів і без календарного нанизання шаблонових біографій, як у літературі Огоновського. Тут уперве на галицькім грунті появилося щось таке, що хоч здалека нагадувало Тенові характеристики (прим., характеристика Зубрицького* в не друкованій досі часті праці), або Брандесові Hauptstromungen (здається, що ся книжка     1 Основні течії (нім.).— Ред>   366   була головним літературним взірцем Терлецького і навіть навіяла йому нефортунний титул його праці). В очах тої молодежі так, як у очах молодого тоді «січовика» Куровця се була праця монументальна. І не треба забувати, що вона прим., у порівнянні з«історичним вступом» Огоновського до його новішої руської літератури (т. 1І,стор. 1—186) навіть з погляду на чисто формальне оброблення і на багатство нових даних та свіжих думок стоїть безмірно вище.   VII   Я не буду розповідати про дальші роки життя Остапового від 1895, про час його судової та адвокатської практики, про його хвильові матримоніальні надії й розчарування, про його плани осісти адвокатом у Заболоюві. Все те справи приватні, та й я не маю для них ніякого матеріалу. Не маю матеріалу також для схарактеризування його відносин до радикальної агітації й її органів, у яких він не брав ніякої участі, ані до молодших генерацій львівської молодежі, яка дивилася на нього з великою повагою й пошаною як на одного з піонерів европейства на галицько-руськім грунті. Я хотів би на закінчення отсьогонарису сказати ще дещо до характеристики сього незвичайного чоловіка.   Остап Терлецький — се була натура високочесна і щира, глибоко пройнята почуттям своєї людської гідності та при тім повна симпатії для всіх слабих, покривджених та гноблених людей.   Для характеристики його чесності й совісності в грошових справах досить буде навести ось який факт. Десь у половині 70-их років, перед Остаповим арештуванням, був у Відні молодий військовий лікар Павлюх, колишній «січовик» і приятель Терлецького. Він одержав якийсь спадок, значну як на русина суму 20 000 гульденів], які держав при собі. Та ось одного разу — так оповідав про се сам Терлецький — Павлюх прийшов до нього з заклопотаним видом і попросив його переховати якийсь час ті гроші у себе, додаючи, що має намір віддати їх на українські публічні цілі, а його сім’я противиться тому, так що він боїться, щоб у нього не викрали їх. З тими словами він перед Остапо- вими очима вложив 20 тисячкових банкнотів у коверту, запечатав ЇЇ й передав без свідків Остапові, який і сховав їх у свою скриньку. Павлюх пішов і кілька неділь не показу-   367   вався, аж припадково з газети Остап довідався, що його приятель збожеволів і був відставлений до шпиталю. Його божевільствозостроїформи перейшло в стан тихого ідіотства, в якому Павлюх незабаром і вмер. За грішми ніхто не допитувався, бо ніяка родина й не думала стежити за ними, а Павлюхів страх перед обікраденням був лише об’явом його душевної слабості. Та проте Остап, хоч мав усну заяву хорого, що гроші призначені на публічну ціль, зголосився з ними до суду. Там урядники аж зачудувалися незвичайній сумлінності Терлецького і в очі говорили йому «Hatten Sie das Geld behalten, so hatte kein Hahn danach gekraht»1. Розуміється, що гроші пішли на Павлю- хову сім’ю, а декларацію хорого щодо їх призначення на публічну ціль полишено без уваги.   Не менше характерний отсей епізод, із якого до моєї відомості дійшов, так сказати, лише кінчик. Я вже згадував про підмогу, якої дізнавав Остап у добрих і в злих часах від Вол. Федоровича. Та ось у початку 1884 р. між ними зайшло якесь непорозуміння. В листі з 14 цвітнят. р. Остап, між іншим, писав мені коротко: «Ясновельможний сердитий на мене, то я звернув йому гроші. Таким способом остав і вовк ситий, і коза ціла». Значить, щоб усунути всяку тінь своєї залежності і запевнити собі повну свободу особистості супроти свойого доброчинця, Остап ані на хвилю не завагався в пору найтяжчого бідування відіслати йому назад гроші, на яких досі, може, найбільше висіла його надія скінчити університет і не вмерти з голоду на віденськім бруку. Додам, що се непорозуміння було зовсім неглибоке і по якімось часі вирівнялося; бодай із останнього часу, з 1901 року маємо між Остаповими паперами два листи Федоровича, навіяні щирою прихильністю до Остапа, а в тих листах говориться про якусь працю (переклад якогось рукопису), що зробив Остап для Федоровича і за яку сей посилає йому 200 гульденів] гонорару.   Свої потреби й бажання Остап привик обмежувати до minimum, і то до так малого minimum, що декому могло б се видатись неправдоподібним. До того привчила його тяжка нужда, яку він переходив довгі роки, і а не відучили його від сього й останні роки, коли він фінансово станув сяк-так на ноги. У нього ніколи не було зайвого гроша на     1 Якщо Ви затримали гроші, то про це не проспівай жоден півень (нім.).— Ред.   368   який-будь люксусовий видаток, бо він, якого так часто в житті його найближчі лишали без помочі, сам дбав про них до останньої хвилини. Більшу часть своїх заробітків він повертав на удержання двох своїх сестринців у гімназії, а коли з того, що йому лишалося, здужав ощадити який крейцар, то позволяв собі на одинокий люксус — купити яку нову цікаву книжку, та й то на те, щоб по прочитанні післати її своїм своякам. Чоловік безмежно безпре- тензіональний, він, мабуть, ніколи й не подумав про те, що у нього е якісь заслуги, є талант (він був дуже добрий правник, особливо в цивільнім фаху) і що він міг би пня- тися кудись вище. Він лишався на скромнім становищі адвокатського конципіента, доповнюючи скупий заробіток канцелярійний ще скупішим заробітком із такої механічної праці, як перекладання руської «Хроніки Наукіовогої то- віариства] ім. Шевченка» на німецьку мову. Налягання проф. Грушевського й мої, щоб узявся до наукової праці, кінчив історію панщини або хоч писав рецензії нових книг, близьких до простудійованої ним теми, не мали ніякого успіху. Він сумно хитав головою, інколи всміхався іронічно та все відповідав, що не має коли або що йому годі. Нарешті він узявся був зробити розбір книжки Бр. Лозінського* про Голуховського*, але, продержавши книжку у себе півроку, звернув її назад, не починавши рецензії.   Можливо, що я сам, без моєї волі й наміру, причинився до знеохочення його. Бачачи, як він з великим зацікавленням читав драми Карпенка-Карого, я попросив його написати літературну характеристику нашого талановитого драматурга. Остап згодився, і ми кілька разів обговорювали з ним різні деталі праці. Я раз у раз повторяв з натиском, що нам для «Л[ітературно]-н(аукового1 вісника» потрібна студія про Карпенка-Карого як письменника і про його драми яклітературні твори. Остап згоджувався, обіцював і нарешті по кількох місяцях приніс мені простору працю: «Українськесело в драмах Карпен- к а-К а р о г о». Стаття була зложена переважно з виписок із драм, про автора ані слова, а при оцінці драм виходило таке що найслабші, які надавалися до аргументації Терлецького, виходили найліпшими, а найліпші, що не підходили під його ідейну рамку, признавалися якоюсь зайвиною. А на кінці висновок: ось який образ українського] села дає нам Карпенко-Карий у своїх драмах; а наскільки сей образ відповідає живій дійсності, сього не можемо судити. Я пока-   369   зав покійникові зовсім аналогічну статтю в «Степу»* про драми Кропивницького і навіть з таким самим висновком. Остап, не похопившись, в чім тут сила, почав доказувати, що він статті в «Степу» перед тим не читав і не бачив. Я мусив толкувати йому, що й не думаю докоряти йому плагіатом, а тільки бачу, що однаково хибна метода веде до однакових хибних висновків, що коли хотів писати студію про українське] село, повинен був узяти в руки статистичні матеріали, а драми ні в якім разі не статистика. Покійник дуже був пригноблений тим неуспіхом своєї останньої письменської пробні відтоді не хотів більше нічого писати, відкладаючи се на пізніші, ліпші часи. Та йому не було суджено діждати їх. Найліпшого, чого ми могли надіятись від нього, історії галицького українофільства 60-их років, він так і не написав.   Покійник кілька разів нездужав у останніх роках, хоча його давня неприятелька епілепсія покинула його була ще в Відні в половині 80-их років. Історія його останньої слабості незвичайно характерна. Йому зробився на лівому боці невеличкий абсцес. Своїм звичаєм, він завинув його ватою і носив так цілі 4 неділі, не говорячи про нього нікому. А абсцес не гоївся, але ріс та й ріс, поки дійшов до величини доброї табакерки і Остапові годі було стерпіти болю. Одного вечора в кав’ярні він зговорився про се перед нами. Присутній тут один медик питає його, чи давно се у нього? Остап сказав, усміхаючись.   —	Чому ж ви досі нічого не робили?   —	Та пощо? Ще готові люди подумати, що я ні про що інше не дбаю, як лише про своє многоцінне здоров’я.   За порадою того медика, він зараз другого дня удався на клініку. Абсцес оперовано, але показалося, що під ним у ребрі кинулися туберкули. По двох неділях прийшлось робити нову операцію — вийняти половину ребра. Хлороформ, ужитий при операції, спровадив запалення легких, а вичерпаний та до крайності знесилений організм не видержав. Остапа не стало.   Сказано десь, що цивілізація виростає на могилах, як пшениця на зоранім полі. Благословенні ж ті могили, бо на них виростає також віра в непропащу силу чесності, любові до людей та праці! Між тими благословенними могилами не забудеться й могила Остапа Терлецького.   ГЛІБ УСПЕНСЬКИЙ   Історія російської літератури —справжній патерик, збірка мученицьких подвигів та самотнього життя. Є тут справжні мученики, як Радіщев (заслання на Сибір, пізніше самогубство перед новим засланням), Рилєєв (страчений 1826 року), Достоєвський (присуджений на смерть і після помилування засланий на роботи в рудокопах), Чернишевський (8 літ каторжних робіт і 12-літнє інтернування у Вілюйську*), Худяков (помер на Сибірі), Михайлов (на смерть закатований різками на Сибірі), Щапов, Флеровський*, Цебрикова* і багато-багато інших. Не меншим є список подвижників, самовільних мучеників і містиків, таких, що добровільно прийняли кайдани, і юродивих ради Христа—чи, краще, з великої любові до людини й народу. До найпомітніших святих у цьому патерику належить Гліб Іванович Успенський, що помер недавно в лікарні для божевільних.   Його біографія дуже коротка. Гліб Успенський народився 1843 року* в Тулі, де навчався в гімназії до 1856 року. Гімназію закінчив 1861 року в Чернігові, після чого відвідував Петербурзький і Московський університети, залишивши їх без іспитів. 1866 р. він дебютував* у літературі серією нарисів під назвою «Нравы Растеряевой улицы». Первісно мала це бути— за словами самого автора— новела, одначе ознак новели тут дуже небагато. Це поодинокі сцени без зв’язку, моментальні знімки без настрою, без пейзажів, але підмічені з надзвичайною гостротою і передані в повному енергії, хоча й доволі часто розтягнутому, стилі. Та автор і не хотів робити з цього якогось мистецького твору, він бажав подати самі тільки події і правду, а кожне, хоч би й найменше відхилення від того, що він   371   бачив, кожна поступка на користь «мистецтва» здавалась йому немов наругою над правдою, майже злочином. І це була не якась доктрина, а основна риса його єства, якій він залишився вірним усе своє життя, хоча пізніше інша тенденція ускладнила цю рису.   З цього часу Успенський віддав себе цілком літературі і незабаром теж зайняв у ній особливе місце. Опис мало- містечкового побуту, життя дрібних урядовців, попівства, учителів, і загалом дрібної або збанкрутованої інтелігенції був немов його спеціальністю. В цьому ж часі виїздив він двічі в Західну Європу, 1872 року після франко-прус- ської війни і 1876 р. під час набору російських добровольців у Сербію. Повернувшись у Росію, він відкрив свою Америку — російське село, російського селянина, чи, краще, душу російського селянина.Він став описувати цю душу, бажаючи стати її лікарем, і вірив, що знайшов цілющий рецепт—силу землі. Земля впливає таємничою всеосяжною силою не тільки на тіло селянина, який мусить віддати їй усі свої сили, але також і на його душу; земля держить його в своїй владі не тільки економічно, тим, що від неї залежить успіх його праці, вона впливає на нього своєю силою також в етичному і соціальному відношенні. Доки селянин— свідомо чи несвідомо— цілком і повністю підкоряється її силі і виконує всі її заповіти, доти він нормальний, є людиною; вирваний з-під цієї сили, відірваний від скиби,— він немов рослина без коріння, в’яне, підпадає неминучому виродженню та деморалізації, з котрої його може врятувати тільки поворот до землі та її благодійної влади. Цивілізація, або те, що в Росії розуміють під цивілізацією, є отрутою для душі російського селянина, загибеллю для російського села.   В довгому ряді нарисів і роздумів Успенського між «Растеряевой улицей» і «Властью земли»—його найважливішими, хоча, на мою думку, як з мистецького погляду, так і щодо ідейного змісту наскрізь невдалими творами,— помітна незвичайно цікава і повчальна еволюція. З автора побутових сцен і фотографа моментів він став рудокопом, що в завалі бруду, вбожества, деморалізації і деспотизму докопувався совісті, шукав людини й людськості. В пошуках справжніх, нефальшивих і незіпсованих людей зайшов він у російське село і тут знайшов багатий скарб досвіду — поряд із численними проявами справжніх і благородних сторінок грубу верству зіпсуття, здичавіння, несправед-   372   ливості. Він копав усе глибше, поки не натрапив, як йому здавалось, на незайману основу; на жаль, при цьому він поминув людину та її основні закони, її соціальний лад і її душу, а докопався до «матері землі». Далі вже не було іншої дороги— і заступ випав із його стомленої руки.   Це була людина, пристрасно віддана ідеалові, з нахилом до мрійливості, людина, що не знала ні сну, ні спочинку, а в практичному житті виявляла симпатичну безпорадність. Всеосяжна меланхолія чергувалася у нього з гумором, проблиски якого з часом ставали все рідшими. Його російські критики Михайловський* і Скабичевський* вбачають у ньому великого митця, який з повною свідомістю пожертвував свій мистецький талант шуканню правди і справедливості. На мою думку, цим сказано багато. Успенський не давав жодного доказу великого мистецького таланту і навіть ніколи не відчував потреби його подавати. Його теорія, що «цього під теперішню хвилю не потрібно», бо ж життя простого люду настирливо вимагає неприкра- шеної правди, була, може, несвідомим виправданням недостачі художності. Гоголь, Достоєвський, Гаршин* теж були письменники, що пристрасно шукали і глибоко заходили своїми думками, однак їхні ідеї і пристрасті виявилися не в нарисах і рефлексіях, а у величних, викінчених мистецьких творах. Успенський не залишив подібної творчості. Він немов багата рудяна жила з численними зернами золота, але не мистецький золотий посуд. Сучасники Успенського бачили головне його значення втому, вчім і він сам його добачував,— у його рефлексіях, у його філософії і в безмежних коментарях, які він додавав до заобсервова- них, часто й доволі маловажних, подій з російського життя. Без сумніву, і в цьому є багато цікавого, особливо там, де безпосередньо виявляється неспокійна, постійно напружена, вічно розчарована і вічно шукаюча душа автора. Одначе, коли розглянути справу науково, то його філософія дуже суперечлива, а інколи несвідомо реакційна. Це філософія так званого «народництва», цього своєрідного напрямку думання, який у народі, в селянській масі, вбачав не тільки основу, але загалом саму суть нації, джерело таємничих сил, вогнище таємних чеснот і прикмет. Не тільки в Західній Європі, але і в Росії (головним чином завдяки соціал-демократичній критиці) ця філософія належить до поглядів, які вже пережили себе. Тим-то вже й тепер багато дечого в творах Успенського є для молодої російської   373   генерації неслушним, а то й незрозумілим. З трьох об’є- мистих томів видання Павленка"1, що охоплюють усю його творчість, перший том, в якому Успенський виступає ще як співець малого міста, що відкриває людське сумління,— може, найцінніший і найжиттєздатніший.   За кордоном Успенський через своєрідний характер письменницької творчості мало відомий і, напевне, ніколи не здобуде популярності, що її має багато навіть менш талановитих і менш щирих російських письменників.   Все ж таки збірка його нарисів, місцями скорочена і в доброму перекладі, дуже придалася б, щоб познайомити європейську публіку з одним із найоригінальніших і най- симпатичніших представників російської літератури.   МАРІЯ КОНОПНІЦЬКА   Цими днями в Кракові та у Львові влаштовують свята на честь поетеси"1, влаштовують їх з ентузіазмом, може, аж занадто театрально, та проте з сердечністю і почуттям щирої поваги, як тільки поляки вміють величати своїх улюбленців. Цією поетесою є Марія Конопніцька— ім’я, яке поки що поза Польщею мало відоме, зате в самій Польщі від своєї першої появи 25 років тому сяє ясною зіркою на поетичному горизонті і з того часу з кожним своїм новим твором, з кожною новою збіркою поезій чи новел стає все яснішою і світлішою. Під сучасну хвилю, після смерті Асника"1, Конопніцька є, безумовно, найбільшою польською поетесою і, поряд з Елізою Ожешко, най- талановитішою жінкою не тільки в польській, але й у загальнослов’янській літературі.   Та не сама тільки велич поетичного таланту, не саме багатство творчої уяви чи гідна подиву вразливість її вдачі як і не тільки блиск поетичної форми і високий розмах її могутнього слова, зробили Марію Конопніцьку великою, незвичайно важливою появою в розвитку польського народу. Найважливіше й історично найхарактерніше у неї — це ідейний зміст її творів, а заразом багатство справжнього жіночого чуття, яке вона поклала на службу своїм ідеалам. Конопніцька—це передусім поетеса польського народу чи, краще, польського селянства. Селянин і земля, що його годує, польська земля є сталим осередком її світогляду— осередком, до якого зводяться всі її почуття і поетичні образи і від котрого вони набирають свого особливого освітлення й особливого життєвого подиху. Все ж   375   таки означення «поетеса селянства» для неї найменш відповідне. З Йоганною Амброзіус*, і навіть з Адою Негрі*, вірші якої чудово перекладала польською мовою, вона має дуже мало спільного—щонайбільше високий пафос реф- лексій. Конопніцька вийшла із шляхетського панського роду. Вона одержала добру освіту, а велику нужду селянського життя й понурі злидні міського пролетаріату пізнала вперше крізь кришталеві шибки вікон панського дому. До ближчого пізнання цих жахливих сил дійшла вона під загальним напором своєї доби; її велике серце, чутливе і вразливе на кожний біль, також вказало їй цей шлях.   Нехай короткий історичний огляд з’ясує нам її зростання і розвиток.   В польській літературі здавна, ще з самих початків письменства, жінка відігравала визначну й корисну роль, однак тільки посередньо, як покровителька й інспіраторка, що репрезентувала вищу культуру і зберігала традицію. Безпосередньо, як поетеса й письменниця, аж до останніх років XIX ст. не виявляла вона в літературі майже ніякої участі — такі виїмки, як Дружбацька*, не численні і не помітні талантом. У велику добу розквіту польської літератури, за часів поетичної трійці — Міцкевича, Словацького і Красінського*,— на польському Парнасі також не бачимо хоч би одної чим-небудь більш помітної жінки. Тільки після того, як великі подвижники польської поезії спочили в гробі, в добу глухої реакції 50-х років, піднімає свій голос і польська жінка, домагаючись, щенапівсвідомо, свого права на співучасть у великій роботі на полі національного відродження. Речником цієї першої купки польських письменниць є Климентина Танська-Гофманова*. Патріотизм, релігійність І плекання національної традиції— це їхній девіз. Про окремі права жінки вони не думають, а до новішого жіночого руху, що його для Польщі репрезентує ще Жорж Зайд*, ставляться дуже часто негативно. Та незабаром приходить нова генерація; зерно, посіяне старшими діячами, приймається і виростає буйним стеблом. В той час, як атмосфера в Польщі стає все гарячішою і більш загрозливою, патріотизм Танської видається надто в’ялим. Вразлива і чутливіша жінка відчула зростаюче напруження швидше і більшою мірою, ніж чоловіки; в Польщу все більше доходять основні гасла західноєвропейського ліберального руху. Під впливом цих течій у Варшаві постає гурток талановитих поетес і письменниць, що   376   їх в історії польської літератури названо «ентузіастками». Найвизначнішою і найталановитішою представницею цього гуртка була Нарциза Жміховська*. Тут вперше проголошено право польської жінки на освіту і самодіяльність, а разом з тим гостріше сформульовано її обов’язок як діяльного члена нації.   Згодом настають задушливі роки демонстрацій 1861— 1862 рр.* і слідом за ними злощасні бурхливі 1863— 1864 рр.* Польська жінка брала в цих подіях дуже діяльну участь; вона демонструвала і боролася, а передусім вона терпіла, як мати і дружина, як наречена і любка, як власниця землі, дома і на засланні. Вона скуштувала всіх родів болю і мусила пізнати всю безодню людських злиднів і людського розчарування. Молодечий ентузіазм у тій бурі неначе слабке світло лампи. Жорстокий урок вказував наочно на необхідність нових шляхів і серйозної підготовки. Піднімається загальний клич: «до органічної праці!» Пусте політиканство і патріотична фраза різко осуджуються; всі зусилля йдуть у тому напрямі, щоб заповнити пізнані в розпалі боїв прогалини народного господарства та передусім зміцнити його фінансово і обгрунтувати з наукового погляду. Набуває значення позитивізм* у теорії і практиці, і він, незважаючи на певний опір, протягом більш як двох десятиліть опановує ціле економічне й культурне життя російської Польщі (Конгресівки)*.   Цей варшавський позитивізм становить великий поворотний момент в історії культурного розвитку Польщі. Хоч у багатьох випадках його пристосовувано односторонньо і по-доктринерськи прямолінійно, все ж таки завдяки популяризації західноєвропейської науки, внаслідок гострої критики тодішніх і минулих польських відносин і завдяки поштовхам до самостійних пошуків, до думання й обчислювання, цей позитивізм мав переломний І багатий наслідками вплив. Дуже плідним був також його вплив на літературу. Він виховав такі великі таланти, як Сенкевич і Прус*, під його непереможним впливом творила Еліза Ожешко; цілий ряд менш талановитих письменників, як Свентохов- ський*, Дигасінський*, Юноша* та ін., йдуть слідами цих передових талантів.   Заслугою позитивізму було також і те, що цей напрямок, під впливом російської белетристики 60-х років, яка займалася описом селянського життя, почав ближче стежити за життям польського селянина. Зв’язку новітньої польської   377.   новели, якою, між іншим, дебютували Сенкевич і Прус (перший новелами «Нариси вугіллям» і «Янко-музика», другий новелою «Міхалко»), з російською селянською літературою не можна не побачити. В половині 70-х років у Варшаві дуже займалися російською белетристикою; Еліза Ожешко, яка стояла осторонь, також багато їй завдячує. Цей напрямок дав польській літературі теж першорядну перлину — Марію Конопніцьку.   Вона є наскрізь дитиною позитивізму, ентузіасткою прогресу, науки і вільної думки й чину. Під впливом своєї улюбленої лектури вона дебютувала драматичними фрагментами, в яких героями виступають Гіпатія, Галілей і Гус. І пізніше вона також радо і часто зверталась до більших і менших моментів стародавнього світу і доби Відродження, оспівуючи в зворушливих тонах то героїчні подвиги борців за світло і добро народу, то страждання невольників і злощасні наслідки невільництва (пор. прекрасний цикл віршів під назвою «Hellenica» («На еллінські теми») і більшу частину віршів з циклу «Італія»). Та, сягаючи думкою в далечінь, вона одночасно зуміла з любов’ю приглянутися до життя і страждань селянства, що її оточувало, засвоїти мелодії його пісень і відчути гіркість його сліз. Так 1881 р. у Варшаві з’явився перший том її поезій, 1 здивована польська громадськість стала до них прислухатися, мов зачарована. Найелегантнішою салонною мовою і найвибагли- вішим стилем у них змальовано те, чого досі ні один поет так не побачив і так не описував,— змальовано польського селянина в усій його сумній дійсності, з наочністю і гіркістю колориту, які часто межували з брутальністю. Ці «образки» діяли, як вибух бомби. Вони відразу зірвали ореол, що ним прикрасили постать селянина в польській літературі давніші письменники. З добродушних і завжди веселих типів Ленартовича*, з героїчних польських патріотів у селянській свиті, що їх цілими дюжинами фабрикувала жадібна до ілюзій польська белетристика бурхливої доби, не було тут ані сліду. Тут «вільний батрак», прогнаний з двору господаря, з розпукою, що розриває серце, вибирається в світ за очі; тут у різдвяний вечір селянські діти стоять босоніж перед вікном панського будинку,— вони співають, кидаючи голодні погляди в ясноосвітлену й теплу кімнату, вичитуючи в байдужих зорях тільки проклін своєї долі; тут сині квіточки льону викликають у душі сільського хлопця тільки одну думку про недалекий   378   день новобранців; тут говорилося з кривавою іронією: «Зорі сяють на високому небі, але ти, хлопче, не думай, що вони світять і для тебе!» Ці описи безвихідної нужди, ця їдка іронія й гостро вишліфувані оскарження на адресу громадськості нагадують у дечому терпкий стиль Некрасова і могутність вислову Достоєвського: «Чому та пропасть, яка ділить братів на покривджених і на тих, які кривдять, така безмежна, мов ті океани, і така страшна, як розкриті рани?.. Чому не можуть її зрівняти, ні заповнити вибухи помсти полум’ям своїх вогнів? Чому вона завжди бездонна, як розпач, і жахлива, полум’яна, як ненависть?» Однак ненависть та іронія не передавали характерних, глибоких тонів душі цієї поетеси. Вони були тільки хвильовими вибухами крові, тільки завченими тонами; початку- ючої поетеси. Її правдива суть виявилася в глибокому смутку, в оскаржуючій, але безсилій покірності. Тут вона знаходила найоригінальніші, найзворушливіші тони, тут покладала невичерпне багатство образів і поетичних зворотів. «Боже! я не нарікаю і не плачу, хоч вітер із глухим стогоном по цілій тій сумній землі розносить хмари, сповнені сліз і зітхання прочан! Не нарікаю І не плачу, хоч по долинах снуються темні мряки і хоч кожний шпиль це бездушна скеля! (Все то, очевидно, треба розуміти алегорично — цензура теж мала великий вплив на силу вислову поетеси!) Не нарікаю, хоч сонце не світить у хаті нуждаря, ні в темниці в’язня; хоч покоління сумних століть нидіють у в’ялій тузі! Хоч стільки смутку і сліз на тій землі, стільки злиднів і вини... Хоч над блідими юрбами народів вибила страшна година... Я не нарікаю! Що ж це світові поможе, хоч би я потрясла його ураганом своїх скарг? .. Мені тільки сумно, що ти, великий боже, пануєш над усім тим горем!»   Згодом вона опублікувала ще три томи поезій і кілька окремих циклів, а також кілька томів новел, герої та героїні яких походять виключно з найнижчих шарів суспільства, з селянської верстви і міського пролетаріату. Але її поетичне обличчя не змінилося. Тільки мова стала простішою, глибшою, проникливішою. Все завчене вона відкинула, іронія щезла, але смуток став більший, ширший. Польський селянин з його тужливою піснею, польський краєвид з його сумною монотонністю вросли їй у серце. Вона жила за кордоном, багато подорожувала, бачила Італію і заглиблювалася в дива її мистецтва та її природи,   379   але образів рідної недолі і рідного смутку не могла позбутися ніде і ніколи. Тому-то в її поезіях, незважаючи на велику різноманітність тематики й опрацьованих вражень, пробивається деяка монотонність Поетеса й сама це помічає і висловлює в прекрасних строфах, які й слід навести тут у дослівному перекладі: «Ніколи я не осягну тієї висоти, з котрої перед зором, що глядить у всесвіт, земля з її злиднями так блідне і розпливається, як багряний колір веселки. Ніколи не спочину в тій блакитній тиші, де дух, заколисаний віддихом вічності, ледве відчуває і ледве чує жагучі скарги людства. Ніколи не назву краплинами роси гірких сліз, що пливуть гарячі, хоча б у них і небо відбивало свою синяву, і сонце заломлювало свої золоті стріли. Ніколи знання не дасть мені тієї потіхи, щоб я могла зло і добро, біль і усмішку вважати за одну й ту саму річ, що змінюється тільки в залежності від нашого погляду. Ніколи не дійду крізь сніги й льоди до тих олімпійських сонячних висот, де нема сліз, нема захвату, а є тільки царство вічної погоди. Мов та зранена птиця, літатиму низько понад землею, що конає в болі, щоб своїми раменами з любов’ю обняти мільйони тих, що сумують. І наче ластівка, розпустивши дрижачі крильця, злітатиму над низькими хатами, над нашими полями, і шумливими лісами, і голубими ріками. В місячні ночі, крізь сріблисті мряки слухатиму скарги й бачитиму рани; і я запитаю у дрімучої землі: «Хто там так плаче?» І хоч би всі мовчали, я все-таки потрясу своїм протестом блакитне небо. А як бог запитає: «Чи є на землі такі, що сумують?» — у відповідь скажу: «Ось я сумую!»   Не треба й додавати, що оці сильні, пройняті найщирі- шим чуттям тони знайшли могутній відгомін у найшир- ших колах польської інтелігенції. Навіть ті, шо в свій час уважали її описи селянства образою польських національних святощів, а її вільну, але глибоку релігійність називали атеїзмом, замовкли перед могутністю її поезії, як і перед непереможною силою фактів, що виправдували її поетичні образи з життя селянства. Сильний, елементарний рух за еміграцію з Конгресівки до Бразілії мусив зворушити навіть найзапекліших консерваторів. Цей факт потряс Конопніцьку і разом із тим вплинув на неї принизливо. Наївна надія, яка місцями пробивається ще в її перших віршах,— надія, що пропасть між покривдженими і привілейованими можна вирівняти любов’ю, взаємним пізнанням   380   І братерством, зазнала важкого удару. Яким глибоким було оце потрясіння і як сильно воно вплинуло на душу поетеси, бачимо з того, що під враженням цієї еміграційної драми вона почала писати великий епічний твір «Пан Баль- цер у Бразілії». Це мала бути польська селянська епопея, на противагу до великої шляхетської епопеї Міцкевича під назвою «Пан Тадеуш». Усі муки, що гноблять польського селянина на батьківщині, що з рідної землі женуть його в далеку чужину, а звідси назад у рідний край, усі надії і розчарування далекої, повної на різні пригоди подорожі, всі добрі і погані прикмети польського селянина задумала вона зібрати в цьому творі, як у випуклому дзеркалі, і показати в золотій оправі поезії. Могутня поема залишилася й досі в напіввикінченій формі і, правдоподібно, ніколи й не буде остаточно викінчена*. Незважаючи на прекрасні деталі, чарівні описи моря й пралісу, чудову мелодію вірша (всю поему написано октавами) і могутні хвилі почуття, яке відчувається в кожній окремій частині, цей твір як цілість усе ж таки невдалий. Конопніцька — першорядний ліричний талант; щоб створити велику епічну поему, їй не вистачає того могутнього дихання, яке нас вражає у Міцкевича. Її «Пану Бальцерові» бракує одноцілої, заокругленої дії, а в цілості твору не знаходимо великого загально- історичного тла. Всі її дійові особи схематичні і щонайвище— ескізні, поверхові; дії не видно майже ніякої. Емігранти потрапляють з однієї пригоди в іншу фатально, майже пасивно; до того ж цілість виведено у формі розповіді селянина Бальцера. Поетеса намагається в усіх, безмежно довгих, розділах перейняти чужу їй дикцію, а все ж таки на кожному кроці переходить з лаконізму селянської мови в широке річище характерного для неї лірично-патетичного стилю. Це втомлює читача і робить лектуру твору мало захоплюючою. Можна здогадуватися, що поетеса й сама відчувала деяку перевтому при творенні цієї поеми; перші розділи вийшли з-під її пера ще 1893 р. у великий розпал еміграційної гарячки. Дальші пісні з’явилися щойно в 1897 році; кінець не вийшов ще й досі, подібно як і окреме видання твору, що з’являвся поодинокими частинами у періодичних виданнях.   Годі поминути ще одну сторінку в багатій поетичній творчості Конопніцької. Як жоден поет перед нею і після неї, вміла вона вжитися в дух і тон польської народної пісні, вміла простій, короткій польській народній пісні надати   39«.   чарівного блиску і віднайти в ній незбагнуте багатство мелодій і мотивів. Правда, вона мала на цьому полі такого попередника, як Теофіль Ленартович, але для Конопніць- кої найхарактернішим є те, що вона відкинула солодаву афектовану селянську манеру цього поета і «на сопілці» видобула тони найніжнішої мови серця і найгіркішого життєвого смутку. Можна сміливо твердити, що великій більшості польської громадськості, незважаючи на раніші збірки польських народних пісень, щойно Ко- нопніцька відкрила польську народну пісню з її ніжністю й інтимністю, з її милозвучністю і багатством мелодій.   І ще одне. Серед громадянства, яке живе у винятковому становищі, КонопнІцька посідає теж виняткове місце. Індивідуальне щастя й горе і все те, що у жінки пов’язане з темою любові до мужчини, в її поезіях відсутнє. Щоправда, її поезії теж мають внутрішні переживання, але це переживання душі, якій дана незвичайна сила жити тільки під непереможним впливом своїх ідей, тільки з іншими і для інших страждати, відчувати і мріяти. Чисто еротичний елемент не має доступу до святині її поезії. Поетеса до себе самої сувора. «Чи пам’ятаєш ти,— запитує вона неназва- ного приятеля своїх молодечих літ,— той травневий вечір, коли то ми обоє впали в шал іронії, немилосердно висміювали нашу власну тугу, тривогу і неспокій, і той блакитний чар, що навіває в душу рої невловимих мрій, висміювали екстази й вибухи пристрастей, разом з усім тим, чим звичайно живляться великі люди?» Отож усе те вона відкинула зовсім свідомо, щоб її поезія могла служити єдиній високій цілі, яку вона сама так гарно і ясно виразила словами: «Викривати всю несправедливість на землі, все горе і тугу людської душі».   Великі поети — це сумління народу. Щасливий той народ, що його «сумління» завжди чисте, мов дзеркало, і ніколи не дасть себе засліпити ні фальшивими доктринами, ні зведеними на манівці пристрастями. В поезії Конопніць- кої ми не помітили досі ні жодного фальшивого тону, ні сліду цієї національної зарозумілості, нетерпимості, ні зневажливого ставлення до інших народів, що так яскраво проступає в історичних романах Сенкевича. Цими днями у Львові Конопніцьку величатимуть також ті верстви польської громадськості і польської преси, які проповідують як польський національний обов’язок сліпу ненависть до   382   українців і які стараються мобілізувати всі національні сили' Польщі до ніби оборонного бою, на ділі ж до нікчем* ної боротьби сильних проти слабких. Цікаво, чи «сумління» польської нації обійде цей факт мовчанням чи, може, йвона уважатиме цей стан слушним?   Львів   ПЕРЕДМОВА   [до видання: «Писання Осипа Юрія Федьковича.   Перше повне   і	критичне видання. Том перший, Поезії Осипа Юрія Федьковича». Львів, 1902]   Щоб зарадити почуваному віддавна недостаткові повних і критичних видань наших чільних письменників, Наукове товариство імені Шевченка постановило приступити до видання «Українсько-руської бібліотеки». Ся «Бібліотека», появляючись неперіодично томами різного об’єму, в форматі такім, як видані Наукіовим] товариством твори Шевченка, повинна не тільки служити для ширшої громади джерелом докладного познайомлення з творчістю головних ратаїв нашого слова, але також основою для дальших наукових студій над ними. В тій цілі повинна вона подавати текст їх творів по змозі автентичний, повний, прові- рений по рукописам, з доданням усього того, що потрібне для його зрозуміння яко прояви духу автора і певного часу.   Умова, яку Наукове товариство ім. Шевченка восени 1900 року заключило з товариством «Руська бесіда» в Чернівцях щодо видання творів Федьковича, дала змогу На- ук[овому1 товариству приступити без відволоки до видання творів буковинського поета. Багата збірка автографів і інших матеріалів, що були досі в посіданні «Руської бесіди» в Чернівцях, якій сам Федькович полишив свою рукописну спадщину, була взята за основу оцього видання. Ся збірка збагатилася ще деякими автографами, що збереглись у архіві товариства] «Просвіта» у Львові, а також деякими паперами, що досі находилися в посіданні приватних людей, а тепер були ласкаво чи то даровані бібліотеці Наукового товариства ім. Шевченка, чи доставлені редакторами Федьковичевих творів у докладних відписах. За цінні причинки, що уможливили доконання сього видання в такій формі і в такій повності, як оце бачимо, належиться при-   384   людна подяка поперед усього хвальним виділам товариств «Руська бесіда» в Чернівцях і «Просвіта» у Львові, далі панам: проф. Ст. Смаль-Стоцькому в Чернівцях, д-ру Т. Га- ліпові* там же, д-ру М. Бучинському в Станіславі, д. Р. Заклинському* там же, послові Ол. Барвінському у Львові, д-ру Кобилянському у Львові, послові проф. Ю. Романчукові у Львові, проф. К. Горбалеві в Перемишлі, о. Стефановичеві* у Львові, проф. Дм. Лев- кевичеві в Перемишлі і д. Павлові Кирчеву* в Стругані.   Доконання видання поручив виділ На[укового) тов[а- ристваї ім. Шевченка філологічній секції, яка на кількох засіданнях обговорювала план і метод видання. Роздивив- шися в матеріалі, підписаний референт подав план видати твори Федьковича в чотирьох томах, а то: в першім томі — поезії, в другім — повісті, в третім — драматичні твори, а в четвертім — усе те, що не ввійшло до трьох перших, надто листи поетові, документи та матеріали до його біографії, бібліографію його писань, словарець рідких слів, що трапляються в його творах, і в кінці — вступну студію, яка була б пробою синтезу всього біографічного та історично-літературного матеріалу та пробою повної і всесто- ронньої характеристики нашого поета на тлі його часу і окружения.   Секція згодилася на сей план. Що ж до методи видання, то ухвалено порядкувати твори в кожнім томі по змозі хронологічно, з захованням таких груп, у які складав їх сам автор. Текст кожного твору повинен був бути про- вірений по рукопису, а де його нема, в основу мав кластися перводрук. Варіанти перводруку від автографа або інших друків від перводруку повинні бути зазначені в нотах; розуміється, що передруки в шкільних читанках були виключені, бо тут звичайно препаровано текст поета для педагогічних цілей; тільки в однім-однісінькім випадку текст шкільного друку репродуковано в оцьому виданні (стор. 509—510), бо сей твір тільки раз у тім виданні був друкований, очевидно, з автографа, а автограф не дійшов до нас.   Спеціально щодо впорядкування першого тому підписаний референт предложив секції до порішення ще одне питання: як поступити з тими поезіями та віршами Федьковича, що різними часами були писані для педагогічного, моралізаційного або якого іншого вжитку, та з тими, що   385   були писані по-німецьки? Чи втягати їх у загальну'хроно- логічну чергу, чи вилучити в окремі групи, щоб вони, розсипані з хронологічного порядку між іншими поезіями, не псували їх враження та й самі не тратили свойого окремого, педагогічного характеру. Секція рішила всі ті вірші виділити окремо і печатати в окремій групі чи групах, дер- жачися в рамах кожної з тих груп хронологічного порядку. Отим-то й вийшло, що в двох відділах оцього тому, а власне в «Співаниках» і в «Німецьких поезіях», усе зачинається від найдавніших Федьковичевих писань, належних до даної категорії. Хоча се може видатися відступленням від хронологічного методу а прийняттям методу видання поезій по категоріям, то проте надіємось, що се не буде вважатись хибою сього видання, бо ж тут сам відмінний характер, а подекуди й язик, домагався такого виділення, то й сам. Федькович дав тут недвозначний провід, групуючи ті свої писання в певні більше-менше заокруглені і органічні цілості («Співаник для господарських діточок», «Проскура», «Жовнярські пісні», «Лірник» і т. д.).   До вимог критичного видання належить також заховання мови ідіалектових відтінків автора, особливо важне там, де маємо перед собою автора такого, як Федькович, нерозлучно зв’язаного з Гуцульщиною і її характерним діалектом. І хоча не можна сказати, щоб Федькович писав діалектом, хоча його мова являється українською літературною мовою, тою самою, якою писали Квітка, Шевченко і пізніші кращі наші письменники, то все-таки те загальноукраїнське язикове тло у Федьковича підмальоване в досить значній мірі прикметами галицького, спеціально гуцульського діалекту, яких не заховати значило би не в однім разі сфальшувати язикову фізіономію твору.   Щодо правопису висловлено в секції однодушну думку, щоб додержатися в основі загальноприйнятого тепер і уживаного в виданнях Наукіовогої товариства ім. Шевченка шкільного фонетичного правопису, але завсіди в таких межах, щоб ним не затирано чи то діалектові, чи деякі інші правописні особливості автора (прим., його datlivusl fem[inini generis!1 добрі замПсть! добрій, його спосіб писання — раз ходить, роблять то знов — ходит, роблят,     1 Давальний жіночого роду (лат.).—Ред.   його м’якшення або нем’якшення в таких словах, як ру- ский і руський, гуцулский і гуцульський і т. ін.).   Редакцію взяли на себе члени секції проф. д-р Олександр Колесса і д-р Іван Франко і поділили між собою працю так, що д-р Франко обняв редакцію першого тому, проф. Колесса — другого і третього часті першої (оригінальних драматичних творів Федьковича). Друга часть третього тому, тобто Федьковичеві переклади «Макбета» і «Гамлета» Шек- спіра та «Мазепи» Руд. Готшаля*, а також четвертий том вийде під редакцією д-ра Ів. Франка. Зрештою в часі друкування першого тому проф. Ол. Колесса читав одну ко- ректу кожного аркуша і не раз робив свої уваги; так само і при виданні дальших томів оба редактори вестимуть роботу в ненастанному порозумінні. Задля надзвичайної трудності в стягненні, впорядкуванні та зредагуванні матеріалу, вміщеного в першім томі, а також задля надзвичайно утяжливої коректи (через неконсеквенції писовні в автографах, які редакція силкувалася по змозі шанувати, див., напр., «Слово о полку Ігоревім»— першу і другу половину) друк оцього тому протягся без малого 10 місяців. Маємо надію, що друк дальших томів піде швидше і що до кінця 1902 р. українсько-руська громада буде мати в руках бодай три перші томи повного видання творів Федьковича.   Щоб для найширших кругів зробити доступними найкращі Федьковичеві твори, постановив виділ Наукового товариства] ім. Шевченка на основі оцього повного видання зробити менше видання вибраних творів Федьковича для ужитку молодежі і менше заможних читачів. Се видання буде обіймати тільки два томи і міститиме в першім томі вибір поезій, а в другім томі вибір повістей Федьковича. Редакцією сього скороченого видання з поручения виділу Наукового товіариства] ім. Шевченка займається проф. Ілля Кокорудз*.   Хоча над коректою оцього тому сліпали оба редактори, бажаючи і з сього боку зробити се видання гідним пам’яті найбільшого поета зеленої Буковини, хоча деякі аркуші переходили 4 й 5, а ні один не переходив менше, як 3 коректи, то все-таки, на жаль, лишилися в тексті деякі помилки, чи то недобачені в коректі, чи зроблені припадково при монтуванні складу на машині. Тим-то просимо уклінно шановних читачів перед читанням оцього тому справити в нім хоч оті помилки, які ми зауважили:   387.   Стор   Ряд   1 згори   Надруковано:   Має бути:   171   183   288   304   324   419   695   65   5	»   16	3>   в титулі 1 згори   15	»   16	знизу 12 »   9 згори   Як я братя Ви мня братя усякім До Дмира устав треба подів серце Я не учв І скітили вічні 28   Як я» братя,   Ви мня, братя, в усякім До Дмитра устав, треба подів, серце Я не учив І скитили вічні 26   Передаючи до рук нашої громади оцей перший том писань Федьковича, редакція потішає себе думкою, що сповнила совісно вложену на неї Наукіовим] товариством ім. Шевченка задачу і не вронила ані одного листочка з доступної їй письменської спадщини незабутнього поета. На жаль, дечого з його поетичних творів редакторам таки не вдалось роздобути. Згадаємо тут поперед усього «Посла- ніє», що було написане, мабуть, 1867 р. (див.: нота на стор. 307) і ще по смерті Вол. Навроцького знаходилося між його паперами, та тепер затратилося, мабуть, безповоротно. Ще деякі автографи Федьковичевих поезій, знайдені між посмертними паперами покПйного] В. Навроцького, знаходяться в приватних руках, та, на жаль, лишились редакторам недоступні.   Оцей том оздоблений портретом Федьковича в офіцерськім мундирі і фотографованою подобизною найстаршого автографа його руської поезії, підложеної ним самим під ноти.   У	Львові, д[ня] 7 лютого 1902 р*   ПЕРЕДМОВА   [до видання: «Писання Осипа Юрія Федьковича.   Перше повне   і	критичне видання. Тому третього друга частина. Драматичні переклади Осипа Юрія Федьковича».   Львів, 1902]   Відповідно до плану видання творів Федькови- ча, прийнятого філологічною секцією Наукового товариства] ім. Шевченка, всі драматичні твори буковинського поета повинні творити третій том. Речево розпадаються ті твори на дві групи — оригінальних і перекладених творів. З огляду на те, що оригінальні драматичні твори Федьковича самі заповнять том значної грубості, ухвалила секція розділити той том на дві часті і видати драматичні переклади окремо. Се було тим більше можливим до виконання, що й драматичних перекладів набралося на досить спорий томик, як також і з тої причини, що працею над обробленням третього тому поділились оба редактори так, що редакцію оригінальних драм обіймив проф. д-р Ол. Колесса, а редакцію перекладів — д-р Ів. Франко. Ось чому виходить у світ друга часть третього тому окремою книжкою, як самостійний четвертий том «Українсько-руської бібліотеки».   Редакційна праця над оцим томом була в часті легка, а в часті дуже важка. Між автографами Федьковича знайшлися три драматичні переклади, а власне—дві трагедії Шекспіра — «Гамлет» і «Макбет» і трагедія «Мазепа» німецького письменника Рудольфа Готшаля. «Гамлет» і «Мазепа» переписані начисто, з невеличкими де-де поправками в тексті, всі три переклади не датовані,— значить, із сього боку редакторові не було ніякого клопоту; лишалось передрукувати Федьковичів текст якнайвірніше, зміняючи хіба правопис відповідно до норми, прийнятої в цілім виданні (пор. передмову до тому І, стор. VIII).   Зовсім не те було з «Макбетом». Над перекладом сеї трагедії працював Федькович довго і з упором, майже загад-   389   новим для його свобідної та гордої вдачі. Між його автографами знайшлись аж три відписи — і то не копії того самого перекладу, а три окремі переклади, роблені майже незалежно один від одного, почасти після інших принципів. Та й се не все: ми маємо певний слід, що переклад, який ми означили сигнатурою А (опис автографів див. стор. 175—176), був уже результатом переробки якогось первісного перекладу, затраченого для нас: в однім місці того перекладу знаходиться увага, писана посторонньою рукою — як я дійшов через порівняння рукописів, рукою покПйногої Омеляна Партицького, не Володимира Барвін- ського, як сказано в редакційних увагах на стор. 175 і 200,— де жадається від Федьковича справити текст, «як було зразу» (див. стор. 200, нота).   Супроти сього являлося неминуче питання, як поступити з тими трьома перекладами: чи друкувати їх усі три in extenso1, чи ні? Деіцо промовляло за першою евентуаль- ністю. Повне і критичне видання творів Федьковича не сміло лишити без уваги той в усякім разі інтересний факт його довгої та раз у раз поновлюваної праці над перекладом «Макбета» і мусило дати читачеві можність самому вгля- нути в ту працю і оцінити її. Та, з другого боку, друкувати аж три переклади «Макбета» відразу, а до того ще маючи на увазі, що всі три ті переклади, крім язикової вартості, мають дуже невисоку літературну стійність і не можуть іти в порівняння з виданим недавно перекладом Куліша*, мені видалось-таки зайвим. Отим-то я вибрав посередню, хоч і дуже важку дорогу: взявши один, останній щодо часу, переклад основою видання, я порівнював його, рядок за рядком і репліку за реплікою, з обома іншими і, пропускаючи з них усе ідентичне, подав усі відміни під текстом у нотах. Таким способом я осягнув подвійну ціль: замість 25—28 аркушів, які зайняли б були всі три тексти, друковані   in extenso, я вмістив «Макбета» на 12-j аркушах, давши   при тім читачеві можність прочитати Федьковичів переклад у тій формі, яка найбільше відповідала результатові його довгої праці над сим твором, а рівночасно в нотах я подав для дослідника все, що потрібно для докладного студіювання всіх трьох перекладів, і то подав у формі далеко вигіднішій, ніж коли б усі три тексти були надруковані іп extenso, бо, кладучи обік себе речення за реченням, реп-     1 Повністю (лат.).— Ред.   390   ліку за реплікою, наскільки вони виявляють різниці від основного тексту. Надіюсь, що ся праця, якої клопітливість оцінить кожний, хто займався подібним ділом, знайде признання у тих, хто буде займатися студіями над Федь- ковичем; звичайний читач матиме при тім сю користь, що може все те лишити без уваги і читати лише сам основний текст без нот.   Щодо часу, коли були виготовлені усі переклади, то в автографах Федьковича нема ніякої виразної вказівки. Та проте нема сумніву, що вони повстали у Львові в часі півторарічного побуту Федьковича на становищі редактора видань «Просвіти»1. На се вказує вже сей факт, що обі Шекспірові трагедії перекладені, як читаємо на титулових картах автографів, «за повелінням чесного товариства «Руська бесіда» у Львові», а ми знаємо, що Федькович контрактом з «Руською бесідою» зобов’язався був за 250 гуль- діеиіві річної плати достарчати 12 аркушів друкованих драматичних творів, оригінальних чи перекладаних (Ом. Огоновський, «Історія літератури руської», II, 2, стор. 263)2. Чи він з власної охоти взявся перекла-     1 До Львова прибув Федькович у липні 1872, а зі Львова виїхав у січні 1874 р., значить, не вчисляючи сих обох місяців, пробув у Львові не 14, як каже Ом. Огоновський («Історія літератури руської», II, 2, 623), а 18 повних місяців.     8 Інтересно, що в тогочаснім протоколі засідань виділу «Руської бесіди» про сей контракт нема ніякої згадки, а одиноким слідом про зв’язок Федьковича з сим товариством у протоколі е нотатка з засідання 28 лат, мая 1873: «Рішено, що «Бесіда» про недостачу фондів дальшої ремунерації п. Федьковича стало на себе прийняти не може» (252 Гульдени]. Нотую, що в часі приїзду Федьковича до Львова (в липні 1872) до виділу «Р[уської] бесіди» входили: голова маршалок Лаврівський, о. д-р Пелеш*, д-р Сушкевич*, о. Ом. Огоновський, д-р Ол. Огоновський*, д-р Сроковський*, д. А. Січинський, проф. Бахнянин і Ом. Партицький, а справами театру завідував д. Устиянович. На загальних зборах 1 марта 1873 р. вибрано новий виділ, до якого ввійшли Ом. Огоновський головою, надто д-р Сроковський, д-р Ол. Огоновський, д-р Корн. Сушкевич, д-р Петро Сушкевич*, проф. А. Шанковський*, проф. Н. Бахнянин, А. Борковський* і Вол Гузар. В рахунковій книжці «Руської бесіди» знаходимо в рубриці видатків також плату Федь- ковичеві в квоті 41 гульдені 67 кр[он] місячно за ось які місяці: 1872 р.— липень, вересень, жовтень, грудень; 1873—лютий, ма- рець, май; останню рату звернула, одначе, «Просвіта» театральному фондові, так що Федькович загалом одержав від «Р[уської] бесіди» 6 рат по 41 Гульдену] 67 кр[он1, або 250 гульденів] 2 кр[они], тобто те, що йому належалося за рік, хоча умову, заключену в липні 1872 р., розв’язано в маї 1873.   391   дати Шекспіра, чи, може, справді хто з тодішніх виділових «Русіькоїі бесіди» впливав на нього в тім напрямі, не знаємо. Се тільки певно, що переклад «Макбета» мав у руках   О.	Партацький, який полишав на рукописі свої помітки та поправки і, певно, й усно робив Федьковичеві уваги та був причиною кількаразового перероблювання сього перекладу. Що Федькович зараз по своїм приїзді до Львова почав займатися Шекспіром, на се маємо доказ у його фрашці «Як козам роги виправляють», яку він на основі Шекспі- рової комедії «Уговкання непокірної» злагодив для «Руської бесіди» і надрукував у ч. 5—7 «Правди» з р. 1872. Зараз по тім він засів, мабуть, за переклад «Макбета», бо про те, що Федькович працює над «Макбетом», чув я 1873 р. в Дрогобичі, бувши тоді учеником 7-ого гімніазійного] класу. Повний переклад «Гамлета» був для всіх, хто досі слідив за діяльністю Федьковича та працями про нього, несподіванкою; він мусив повстати по «Макбеті», хоч, певно, також іще у Львові.   Що торкається літературної вартості Федьковичевих перекладів із Шекспіра, то вона загалом дуже невисока. Федькович не вмів по-англійськи і перекладав Шекспіра з німецького, декуди держачися свойого взірця більше, інде знов передаючи його більш або менше свобідно. Особливо видно се на «Макбеті», якого редіакціяі А сяк-так іще бореться з оригіналом, ред[акція] Б геть відступає від нього і являється немов свобідною його парафразою, а ред[акція] В знов вертає ближче до оригіналу, хоча й полишає деякі сцени в зовсім свобідній передачі. Особливо інструктивні з сього погляду сцени з чарівницями (стор. 178—179, 188— 191, 291—295, ЗОЇ—312) та сцена с ключарем Макбетового замку (стор. 242—245). Зрештою, Федькович бореться з формою; білий вірш у нього виходить важкий, неорганічний та немелодійний; разять часті германізми в конструкції, часті зайві слова, ужиті для підлатання розміру, особливо «це», «оце» (в самім першім акті Гамлета я начислив 62 рядки з такими зайвими словами); вони справляють несмак, особливо коли повторюються вірш за віршем, прим.:   Ніколи в світі був би це не вірив,   Як був бих своїми очима це Не видів (стор. 6).   Або:   Це присягніть мені і по такі Це правді, по які бажаєте,   392   Аби вам господь бог у кожнім ділі-]   Допомагав це (стор. 40).   Така оце блага та животворна   Пора. Тоді, як казують оце (стор, 10—11).   Так само разять односкладові сполучники або загалом односкладові слова на кінці вірша на арсисі, хоча на них не лежить ніякий натиск, прим.:   Ви ж претці перший иаш боярин, а До того ще й непіт, до того й син (стор, 16). Увеселили серце моє; а Щоб світ цілий це знав.,, (ibld.)   Або:   А що знов Гамлета ся тичить, і   Єго тих женихливих іграшок (стор. 203).   Таких латаних віршів ми зовсім не стрічаємо в Куліша. Певна річ, Федькович, можна сказати, проломлював тут перші льоди, мало маючи перед собою в нашій мові взірців білого вірша; дуже шкода, що його перекладам судилося цілих ЗО літ лежати в рукописіі   Коли з якого погляду Федьковичеві переклади не стратили вартості й досі, так се хіба з язикового, головно з лек- сикального. Федькович розвинув тут велике багатство своєї лексики, користуючись головно гуцульським говором, якого скарбівню він, можна сказати, вичерпав до дна. Інтересно буде тут порівняти Кулішеві переклади Шек- спірових трагедій з Федьковичевими; навіть не переводивши детального, методичного порівняння, але вчитавшися докладно в оба переклади, можу сказати, що Кулішів переклад, хоч артистично більше вигладжений, все-таки далеко бідніший на лексику і загальнозрозумільший та подекуди більше шаблоновний, коли тим часом Федьковичів переклад менше докладний, хропуватий та не вироблений, але більше колоритний, виявляє більше власної праці перекладача.   Окрема згадка належиться перекладові «Мазепи». Працю над перекладом сеї наскрізь шаблонової німецької трагедії підсунув Федьковичеві його давній приятель Антін Кобилянський. Відки й яким способом дійшов Кобилян- ський до знайомства з автором «Мазепи», Рудольфом Гот- шалем, сього не знаємо; досить, що в початку 70-х років він переписувався з ним, а коли Федькович прибув до Львова, Кобилянський заохотив його взятися до перекладу «Ма-   393   зепи». Ся трагедія, написана десь коло 1865 р., не визначається нічим і могла зацікавити Федьковича хіба тим, що її тема взята з української історії. Але автор ані не знає добре тої історії й того краю, який узявся малювати, ані не зумів із історичного матеріалу викроїти сяк-так зносну драматичну штуку, ані, нарешті, не зумів вітхнути в свої фігури якогось живого духу, огню. Безмірно довге балакання, дешеве, професорське філософування і повна імпотенція там, де треба б виявити якусь драматичну акцію, а при тім такі забавні непорозуміння, як пототожнення московських розкольників з черцями Печерської лаври і перенесення тої лаври десь у степ коло Полтави, як ніби дика, а при тім фальшиво романтична фігура Гордієнка, як фантастичні і зовсім неможливі фігури Матрони, Лодоїски та Горпини,—все се робить для нас тепер Готшалеву трагедію нестерпною. І в Німеччині вона, мабуть, не мала ніколи успіху вже хоч би задля слабої сценічної будови. З яким серцем перекладав її Федькович — не знаємо; того лише можемо догадуватися, що Кобилянський, а може, й Федькович, думали тим перекладом позиськати для себе впливового німецького письменника, критика та історика літератури і через його посередництво трафити до німецьких накладців, що згодились би видати чи то, може, німецькі поезії Федьковича, чи, може, й його руські твори. Сього бодай можна догадуватися з листа Готшаля до А. Ко- билянського з кінця січня 1873 р. (лист без дати, Кобилянський одержав його, як занотував унизу, дня 2 лютого), де читаємо ось що;   «Wenn ich auf einen so eingehenden und verbindlichem Brief so spat antworte, so liegt dar Grund allein darin, weil ich Ihnen in Betracht der Hauptangelegenheit ein bestim- mtes Resultat mittheilen wollte; die Berathungen dariiber zogen sich aber stundlich in die Lange, weil hier ein ganz- lich ausserordentlicher Fall vorlag. Jetzt bin ich in den Stand gesetzt, Ihnen das Resultat, wie es der beifolgende Brief der Verlagsbuchhandlung von F. A. Brockhaus enthalt, mitzu- theilen. Wie Siesich zu diesem Bescheid der Verlagsbuchhand- lungstellen, werde ich aus Ihrer Antwort ersehen. Vielleicht entspricht derselbe Ihren Erwartungen nicht, aber es ist in der That fflr jede hiesige Buchhandlung schwer, wenn nicht unmoglich, den Risiko des Vertriebs in so entfernten Gegen- den, die fur den Buchhandel kaum erschlossen sind, zu Uber- nehmen, und die Brockhaussche Verlagsbuchhandlung ist   394   wohl uberhaupt die einzige, welche den Druck und dieHerstel- lung iibernehmen konnte.   Dasselbe wiirde gewiss auch in Betreff anderer rutheni- scher Verlagswerke von ihr ais Norm, alsBedingungder Aus- fiihrung festgehalten werden.   Dem Dichter und Ubersetzer meines «Mazepa» rufe ich aus der Ferne meinen herzlichenDank zu, auch fur die Aner- kennung, die er meinem роёШсИеп Wirken zutheil werden lasst»1.   Виходило би з сього листа, що Кобилянський запитував Готшаля про условини друкування якихось руських писань у Німеччині; на жаль, лист від фірми Брокгауза, долучений до Готшалевого листа, не заховався і ми не знаємо докладно, ані про що йшло запитання, ані яка була відповідь німецької фірми; зі слів Готшаля видно, що не мусила бути дуже приємна для руського ентузіаста. З останнього цитованого тут Готшалевого речення можна би догадуватися, що Федькович і від себе писав листа до Готшаля, де з признанням говорив про його літературну діяльність. Я відносився в тій справі листом до Готшаля і просив його уділити мені деяких деталей щодо його зносин з русинами 1872—Г18173 рр., але не одержав ніякої відповіді.   Редагуючи до друку оці переклади, я вважав зайвим порівнювати їх з оригіналами. Про таке порівняння могла б бути бесіда хіба при «Мазепі», якого Федькович справді перекладав із оригіналу; щодо Шекспірових трагедій, то     1 «Якщо на такий докладний і люб’язний лист я відповідаю так пізно, то причина цього лише та, що, зважаючи на важливу обставину, я хотів повідомити Вас про певний наслідок; обговорення цієї справи затягується майже щогодини, бо тут ідеться про зовсім незвичайний випадок. Лише тепер я спроможний переказати Вам про наслідок, як про нього написано в прикладеному тут листі видавництва Ф. А. Брокгауза, а як Ви поставитеся до такого рішення видавництва, я побачу з Вашої відповіді. Можливо, це рішення не задовольнить Ваших сподівань, але фактично для кожної тутешньої книгарні важко, якщо взагалі можливо, взяти на себе відповідальність за продаж книжок у таких віддалених місцевостях, які майже закриті для книготоргівлі, і брокгаузівська фірма є, мабуть, єдиною, що може взяти на себе друкування і розповсюдження літератури.   Звичайно, це саме треба мати на увазі також щодо інших Ваших русинських видань як правило, як неодмінну умову для виконання.   Поетові та перекладачеві мого «Мазепи» я здалека складаю мою щиру подяку також і за визнання мого поетичного доробку» (нім.).— Ред.   395   треба би ще детальними дослідами вишукати ті оригінали, зглядно ті німецькі переклади, якими користувався Федь- кович. Не маючи часу для такого досліду, я полишаю його будучим спеціалістам, коли кому прийде охота вдаватися в сю не дуже вдячну подробицю. Так само зайвим мені видалось доходити, якими джерелами користувався Готшаль для свого «Мазепи»; сама штука не варта такої праці, хоча сама поява трагедії на українську тему в німецькій літературі з деяких поглядів і заслуговувала б на увагу.   Перечитуючи надруковані аркуші сього тому, я надибав ось які важніші друкарські помилки, що, невважаючи на чотири коректи, лишилися не справлені і які прошу повиправляти перед уживанням книжки:   Стор. 4,   ряд.   6 знизу,   надр.   , Мартелій   »   7      10 згори      по три   »   8   »   11 знизу   »   И замого   »   9   »   10 знизу   »   з£ шо   »   »   11   12   »   7 знизу 2 згори   »   »   угулубив 3 одним, веселим   »   16   »   2 »      А до того      23      15 »   »   більше   7>   29   »   8 »      Я думаю   »   29      21 »   »   невинні ї   »   53      6 знизу   »   прикопати   »   61      8 згори   »   пунтеванє   »   79   »   3 знизу      всеі   »   432      12 »      приважтаться   »   433   »   8 »   »   вас   чит. Марцелій » попри » Й самого » ай що » угол убив » 3 одним веселим » До того » біліле » А думаю » невинні ї —   » приконати » пунтованє » все!   » привижається » ваш   Як першого, так і сього тому одну коректу читав проф. д-р Ол. Колесса.   ПЕРЕДМОВА   [до видання: Іван Франко.   Панталаха і інші оповідання Львів, 1902]   Лиш одне з оповідань*, поміщених у оцьому томику, було надруковано по-руськи в книжці «В поті чола», та й те було первісно написане по-польськи для петербурзького «Kraj»-y, а потім переведене по-нашому в «Зорі» 1884 р. По-польськи був написаний первісно й «Панталаха» і надрукований у фейлетонах «Kurjera Lwowskiego», а відси 1897 р. передрукований у книжечці «Obrazki gali- cyjskie». Оба ті польські видання подали мій текст не зовсім повно; крім дрібніших пропусків, зроблених редактором «Kurjer-a Lwowsk-oro» з естетичних мотивів, там було пропущено також кінець розділу VI (побут Прокопа в кухні)— з яких мотивів, сього я не міг зрозуміти. Сей пропуск лишав не .виясненою досить важну обставину: відки у Прокопа взялося гусяче перо, не зовсім звичайний гість у тюремній казні. Останнє оповідання написане тепер на основі конспекту*, зробленого ще в 1880 році,— може, в іншім тоні й іншім освітленні, ніж би я був зробив се тоді.   Епізоди тюремного життя, оповідані тут, певно, в значній мірі належать уже до історії; се останні сліди старих, доконституційних відносин, а фігури, такі як Панталаха, дід Герасим та герої «Хлопської комісії», також витвори старого панщизняного ладу. Я передав ті епізоди, не мудруючи та не вдаючися в ніяке філософування про їх значення. Нехай їх фактична основа говорить сама за себе.   Жорстокі часи та обставини плодили жорстоких людей. Та наскільки всі ті жорстокості тепер уже tempi passati, сумна та страшна казка, а не дійсність? Сього я не беруся рішати, та події останніх днів, бунт в’язнів у Бригідках* і те, що про його причини дійшло до прилюдної відомості, свідчить, що давнє лихо не зовсім ще минуло. І не минеться без основної реформи самого розуміння того, чим є злочин із соціологічного та психологічного погляду і чим повинна бути кара. Сучасна наука загарливо працює над сею реформою, та поки наука копає свої глибокі міни, стара рутина господарює по-давньому, топчучи людські душі та гасячи останні іскри чолові цтва там, де в інтересі суспільності й людяності було б піддержати їх та роздути в ясне полум’я.   ПЕРЕДМОВА   [до видання: Іван Франко. Добрий заробок І інші оповідання. Львів, 1902)   Сказано: письменник, що починає писати свої спомини, починає сам собі копати могилу. Що ж, хоч би й так. Могила се таке добро, що ніхто з нас його не мине. А в такім разі...   Двадцять шість літ по написанні першого оповіданнячка з серії «Галицьких образків» приступаючи до збірного їх видання, я почуваю охоту сказати декілька слів про те, як, коли і з яким планом писались вони.   Перші оповіданнячка, «Лесишина челядь» і «Два приятелі», були написані літом 1876 р. в Долині для календаря «Дністрянка», що видавало товариство «Академический кружок», під редакцією д. Антона Дольницького*. Календар вийшов восени того самого року, і мої оповіданнячка в нім звернули на себе увагу народовців, особливо покПйного] Володимира Барвінського. Взагалі «Дністрянка» була для нього несподіванкою, і він постановив і собі ж видати подібний альманах, у якому мали бути заступлені старші народовецькі письменники. Так повстала «Руська хата», видання невдатне в цілості, невважаючи на заступлені в ньому імена Куліша, Федьковича та Данила Млаки. Познайомившися зо мною в ту пору, В. Барвінський кілька разів зводив розмову на мої оповіданнячка, просячи дати йому дещо в такім роді для «Правди». Я дав йому зимою 1876 р. свій «Оловець», який йому дуже подобався. Ми розговорилися про різні літературні теорії й плани. Я, бувши тоді під впливом Золя, звернув розмову на потребу змалювати нашу суспільність у різних її верствах, та вказував заразом на трудність такого діла. Барвінський виявив мені, що й у нього укладається план цілої серії оповідань, яким він хотів надати спільний титул «Галицькі образки». Він   398   брався змалювати те життя, яке, мовляв, він найліпше знає, життя руської інтелігенції, а головно духовенства. При тім він не міг погодитися з таким способом писання, який проявивсь у мене, особливо в «Лесишиній челяді».   —	Ну, що воно таке? — говорив він	Могла б була   вийти гарна ідилія, якби не той нещасний натуралізм, що псує ідилічне враження. До якої категорії творів зачислити се?   Я відповів, що про всякі категорії мені байдуже, а, пишучи оповіданнячко, я попросту хотів змалювати контраст між красою природи і мізерією людського життя.   —	Се не в дусі нашої поезії, особливо народної, де природа звичайно сумує й веселиться згідно зі смутком або радощами чоловіка.   Я доказував, що така ніби гармонія — се один із способів збудити настрій, але народній поезії не чужий і другий спосіб — контрасту. Барвінський не розумів поетичного твору, якого головна мета — збудити такий чи інший настрій; він стояв за тим, що треба писати заокруглені оповідання, новели або романи, а не ескізи. Я заявляв, що не чую в собі сили, ані не маю настільки обсервації, щоб збудувати заокруглене оповідання і дати в ньому повний малюнок чи то цілої суспільності, чи навіть одної якої верстви. І ще на однім пункті ми не могли зійтися з В. Бар- вінським: він жадав, щоб повість побуджувала таким чи іншим способом патріотичні чуття; я стояв на тім, що поперед усього треба малювати відносини, людей, поодинокі їх учинки з поглядом на їх окружения і на ті спеціальні особисті та громадські імпульси, що побуджують їх до такого, а не іншого ділання. Я вказував на те, що задля різного виховання традиції, окружения й логіка, розумування і причиновість у поступуванні різних людей у різних суспільних верствах бувають різні і що малювати ті спеціальні логіки та психології для мене дуже принадна річ.   —	Ну, але то мало людського життя, щоб настільки вжитися та вдуматися в дух різних людей із різних верстов, щоб можна було змалювати їх у повістях,— сказав Барвінський.   —	Так,— відповів я,— та проте се конечне, і тільки маючи такий образ суспільності в різних її верствах та моментах, ми будемо могли подумати про синтез, про ширші заокруглені образи. Такі детальні студії можуть і повинні робити різні люди; не біда, коли вони будуть фрагментарні;   399   се'навіть ліпше так, бо письменник у таких ескізах може передати безпосереднє живе враження дійсності, не потребуючи накручувати, докомпоновувати та фальшувати, щоб натягти твір до рам заокругленої повісті.   Барвінський так і не згодився з моїм поглядом і засів писати свої «Галицькі образки» — з яким успіхом, не моя річ тут осуджувати. Та в мене ся розмова з ним довела до повної свідомості план збирати матеріали, ескізи та оповідання для змалювання образу нашої суспільності в різних її верствах, у різних змаганнях, працях, заробітках, стражданнях, поривах, ілюзіях та настроях. Життя дало мені аж надто багато нагоди до збирання таких матеріалів. Принагідні оповідання знайомих, фігури, здибані в вагоні залізниці, власні спомини та спостереження,— все те перетворювалося звільна, протягом літ у більші або менші оповідання та ескізи. Я силкувався кожний такий образок виносити в душі доти, доки не вжиюся у властиву йому атмосферу, не віднайду властивий йому тон і спосіб викладу. Ся праця йшла у мене дуже помалу; деякі образки мучили мене в душі по кілька літ; я по кілька разів брався викинути їх на папір, та, чуючи, що «не вдав тон», відкидав написане і переходив до іншої роботи, щоб по якімсь часі знов вернути до закиненої проби. Таким робом із маленькою гуморескою «Грицева шкільна наука» я носився більше як три роки, переробляв кілька разів, прозою й віршами, оповідання «Ліси і пасовиська», «Поєдинок», «Сам собі винен». Правда, деякі оповідання виходили готові відразу, за одним присідом, але завсігди се бувало лиш тоді, коли оповідання було перед тим зовсім готове, виношене і заокруглене в душі і мені приходилось, так сказати, переписувати лише з готового.   Роки йшли за роками, тих дрібних оповідань набиралось у мене чимраз більше. Я друкував їх по різних виданнях, у фейлетонах газет, у календарях «Просвіти»; інші приходилось уперве друкувати по-польськи, коли в руській пресі для мене на якийсь час не стало було місця; деякі попропадали в непогоді часу. Ітак, пропало надруковане в другім томі віденського «Слов’янського альманаху»* з 1880 р. оповідання «Микитичів дуб»; альманах сконфісковано за зовсім невинну статтю Драгоманова*, і з видання не лишилось, мабуть, ані одного примірника, так що й мойого оповідання мені так і не вдалось роздобути*. В руках пок[ і fi- ного Партицького пропало оповідання «Записки недужого»,   400   яке тепер мені доводиться з захованих у мене ескізів перероблювати другий раз. Інтересна була доля оповідання «Муляр». Написане 1879 р. для того ж віденського «Слов’янського альманаху» і не вміщене в ньому, воно довгі літа лежало в рукописі. Першу половину помістив я в польськім перекладі в робітницькім часописі «Ргаса»*; не вспівши через якесь опізнення дати решти рукопису, я був мимовільною причиною того, що покіійнийі польський письменник Б. Спауста доробив другу половину до мойого оповідання; хто цікавий, може порівняти ту другу часть з моєю. Кілька літ пізніше я подавав руський текст до редакції «Зорі», та редактор признав оповідання не гідним друку з тої фізичної причини, що мулярі загалом великі лінюхи, а такого факту, який оповідаю я, він не бачив ніколи. Тим часом ціле оповідання в польськім перекладі було вже надруковане в фейлетоні варшавської «Prawdy» і зустрілося з похвалою деяких польських письменників; по-руськи воно появилось аж у збірнім виданні «В поті чола».   Ся книжка, в якій була зібрана значніша часть моїх дрібних оповідань (усіх 20), уперве могла вияснити той план, що лежав у основі всіх тих оповідань, — дати немов мозаїковою роботою виконаний образ нашої суспільності. Правда, я вибрав там самі «образки з життя робучого люду», полишивши набоці оповідання про інтелігентів, або, як я тоді укладав собі по соціальним категоріям, групи «вчителів» і «експлуататорів». Видати збірники тих інших оповідань тоді мені не довелось.   Від того часу минуло знов більше як десять літ. У моїй теці назбиралося знов дещо нових ескізів та більших оповідань, та й мій первісний план розширився де в чому. Нове, збірне видання моїх оповідань, яке бажалось би зробити повним, наскільки се можливо, являється в іншій формі та в іншім угрупуванні. Кожний томик містить оповідання більше-менше однородні змістом, давніші поміш з новішими. Вилучено з сього видання оповідання з бори- славського життя, що мають вийти накладом «Р[усько]- уікраїнськоїі видавничої спілки»*, а також не входять у сей план більші повісті та драми. Сей тимчасовий план обіймає наразі дванадцять томиків, кожний в об’ємі 8—10 аркушів друку. Такий спосіб видання прийнято з огляду на пожадану дешевість і з бажанням, щоб ті оповідання, прості та подиктовані сучасною громадською думкою, пішли не лише до рук нашої інтелігенції, але також під селянські стріхи   401   і всюди будили те саме почуття, що було імпульсом до їх писання на протязі цілої чверті століття,— почуття класо- вої і національної свідомості. Історія тої чверті століття доказала, що тим своїм почуттям автор тоді станув на добрій дорозі і що поле, на якому він своїми ескізами клав Іноді перші скиби,— не пустий грегіт, але розлога і плодюча нива, на якій можемо надіятися ще багато свіжих і величних плодів.   Криворівня, 15 серпня 1902   ДЕЩО ПРО «МАРУСЮ»   Л. БОРОВИКОВСЬКОГО* ТА її ОСНОВУ   Поемка, чи то пак «балада», яку оце передруковуємо, належить до найстаріших творів української літератури XIX віку. Вона була надрукована 1829 р. в III кн. «Вестника Европы»*, що видавав у Петербурзі Каченов- ський, в пору, коли автор її був іще студентом Харківського університету (Петров, Очерки истории украинской литературы XIX столетия. Киев, 1884, стор. 104). Та, невва- жаючи на се, всі пізніші критики й історики укріаїнської] літератури не то забули про неї, не то згадують її так, що з їх слів не видно, чи вони бачили її на очі. Автор найдавнішого огляду українського] письменства М. Костомаров у своїй статті «Обзор сочинений, писанных на малороссийском языке», друкованій 1843 р. в «Молодику» Бецького* (т. I, стор. 157—185), мабуть, зовсім не знає про неї, а згадує про Боровиковського лише навгад, у «примітці коректора», хоча дуже характерно. Зазначивши гумористичний тон перших українських писань Котляревського та Гулака- Артемовського, Костомаров пояснює їх успіх не лише їх змістом. «Для многих,— пише він,—був забавний не стільки зміст творів Котляревського та Артемовського, скільки слова, виговір, звороти української мови. Та настала вкінці пора набрати вірнішого розуміння про слов’янську філологію. Гребінка перший покинув давніший паро- дистичний напрям» («Молодик», І, 166). До слів «Гребінка перший» і додана «примітка коректора»: «Здається, не Гребінка, а Боровиковський у своїх баладах». Ось і все, що знаходимо про перший виступ Боровиковського в тій статті. Які балади, коли написані й де друковані? Про се нема згадки. Значить, можна сказати напевно, що «Ма*   403   русі» Костомаров не читав, а хіба чув про неї щось недокладно.   Та що нам дивуватися Костомарову, що він у 1843 році не знав нічого про українську баладу, друковану 1829, коли сам її автор, пишучи д[ня] 1 січня 1836 р. до Максимовича* і подаючи йому реєстр усіх «плодів своєї праці» на полі української поезії та етнографії, про «Марусю» не згадує нічогісінько (Петров, ор. cit., 141). Можливо, зрештою, що він вмістив її в числі тих дванадцятьох балад «власного складання», про які сумарично згадує під цифрою V, додаючи в скобках увагу: «мнение ложно, якобы язык малороссийский способен только для выражения смешного и низкого»,— погляд, як бачимо, той сам, який зазначено в «примітці коректора» Костомарова, де не Гребінку, а Боровиковського зроблено ініціатором серйозного тону в українській] поезії. Сей погляд, зрештою, невірний, бо ж і Котляревський у «Наталці Полтавці», і Гулак- Артемовський у «Рибаці» вже перед Боровиковським пробували писати серйозним тоном — і не без успіху. Гулаків «Рибак» був уперве надрукований у тім самім «Вестнике Европы» 1827 р., ч[исло] 20.   Не бачив «Марусі» й Петров, що присвятив Боровиков- ському окремий нарис у своїй «Истории украинской литературы XIX стол.» (стор. 140—146). З його нарису варто зазначити хіба те, що згадані в листі Боровиковського до Максимовича 12 балад українською мовою так і не були ніде надруковані, а лише шість із них переповідано по-ро- сійськи в «Отечественных записках», 1840. Наскільки можемо судити зі змісту деяких із них, поданого д. Петровим, се не були зовсім балади в тім значенні, яке придавала сій назві романтична поетика, але були попросту українські народні казки та легенди, передані в віршовій формі. Сам Боровиковський у передньому слові до переповідки, надрукованої в «Отечественных записках», каже про них: «Занимаясь постоянно несколько лет собиранием всего, что выражает характер, язык, быт, понятия и суеверия малороссиян, я между прочим запасом имею несколько народных баллад и легенд» (Петров, ор. cit., 142). Як бачимо, автор виразнісінько вказує джерело своїх віршувань: се народні усні оповідання. Правда, Боровиковський нічого не говорить про те, чи, обробляючи свої балади по- українськи, він користувався якими чужими взірцями, чи запозичав чужі форми та мотиви, чи ні, і наскільки його   404   балади були вповні його самостійними творами або, може, лише переробками чужих взірців, перелицьованими на український грунт, прикрашеними українським колоритом, як се в своїх писаннях звичайно робили Котляревський і Гулак.   Ол. Кониський, що писав свої «Відчити з історії русько- українського письменства XIX в.» («Світ», 1881, стор. 145) в пору, коли праця Петрова вже друкувалася частинами в однім російськім місячнику, присвятив Боровиковському, так само як і Петров, окремий невеличкий нарис. Він, без сумніву, знав текст «Марусі», бо ж за його показом зроблена була та його копія, яку покійний письменник передав мені, здається, в р. 1888 і яка лежить в основі цього видання. Та проте Кониський, здається, не дуже уважно вчитувався в текст сеї балади, бо збуває її короткими словами: «Маруся» не що інше, як та ж «Светлана» Жуковського, тільки що українською мовою». Лишалося неясним, чи се переклад твору Жуковського, чи, може, переробка тої самої теми,— та на се питання Кониський не давав відповіді.   Не згадує про Боровиковського та його «Марусю» і проф. Дашкевич у своїм ціннім «Отзыве о сочинении Петрова», хоча він, без сумніву, переглядав старий «Вестник Европы» (пор. стор. 294, нота). Не зацікавився сим твором і проф. Ом. Огоновський, що в своїй «Истории русской литературы» (II, І) також присвятив Боровиковському окремий нарис (стор. 269—274), але вдовольняється тим, що без ніякого власного осуду механічно репродукує думки Петрова і Ко- ниського.   Як бачимо, маємо в дотеперішній літературі два не зовсім ясні, а проте на око суперечні погляди на «Марусю» Боровиковського: один Кониського, що «Маруся» се «Светлана» Жуковського, отже, твір не оригінальний, може, навіть простий переклад, а другий самого автора, який у листі до Максимовича називає свої балади, отже, певне, й «Марусю», своїми власними складаннями, «плодами своєї праці», основаними на його власному студіюванні українських народних вірувань та балад. Маючи перед очима текст твору Боровиковського, ми без великої трудності можемо вияснити ту ніби суперечність.   Поверхове порівняння «Марусі» з «Светланою» Жуковського оправдує твердження Ол. Кониського. Балада Жуковського, написана 1811 р., складається з таких самих 14-віршових куплетів, як і «Маруся»; число і зміст купле-   405   тів у обох творах також згідні, тільки у Жуковського по закінченні властивої балади додано ще два куплети — ліричну апострофу до Олександри Воєйкової*, якій автор присвятив свій твір і в якій подає інтересний виклад значення балади:   Лучший друг нам в жизни сей Вера в Провиденье.   Благ Зиждителя закон:   Здесь несчастье — лживый сон,   Счастье — пробуждены1.   Значить, зміст, букву і форму своєї «української балади» взяв Боровиковський у Жуковського. Та проте простим перекладом твору Жуковського «Марусю» не можна назвати. Детальне порівняння обох поем показує значні різниці і виправдує слова Боровиковського, що він опрацював у своїй баладі вірування та легенди українського народу. Попробуємо провести те порівняння.   Балада Жуковського починається так само, як і «Маруся», описом ворожби дівчат зимовою порою, але в неозначений ближче час, «в крещенский вечерок»; Боровиковський згідніше з народними віруваннями подає хвилю — вечір перед новим роком.   Способи ворожіння, що в обох баладах займають перший куплет, у обох з двома виїмками різні. Жуковський користується великоруськими, Боровиковський українськими наріоднимиї звичаями. У Жіуковськоіго дівчата ворожили ось як:   За ворота башмачок,   Сняв с ноги, бросали;   Снег пололи; под окном Слушали; кормили Счетным курицу зерном;   Ярый воск топили;   В чашу с чистою водой Клали перстень золотой,   Серьги изумрудны;   Расстилали белый плат,   И над чашей пели влад Песенки подблюдны.     1 «Собрание сочинений Жуковского», Спб., 1869, т. I, 196. Варто зазначити, що коли «Светлана» справді була написана 1811 р., то отсі останні два куплети мусили постати пізніше, бо кузина Жуковського Олександра Протасова, якій присвячена балада, вийшла замуж за Воейкова аж 1814 р., пор.: Dr. Cari v. S e і d 1 і t z,* Wasily Andrejewitsch Joukoffsky. Ein russisches Dichterleben, zweite Ausgabe. Mitau, 1872, стор. 43.   406   Як бачимо, крім топлення воску та підслухів під вікнами, всі способи ворожби відмінні від тих, які подає Бо- ровиковський. Та й способів тих у нього більше (9), ніж у Жіуковськоіго (7), значить, запас життєвої обсервації у нашого поета багатший.   Стр[офа1 2. Сумну Світлану потішають подруги, запрошують до ворожби і цитують пісню про коваля, що має дівчині вкувати шлюбну обручку. У Біоровиковськоіго пісні нема, а тільки запросини дівчат, щоб Маруся йшла з ними вгадувати долю.   Стріофа] 3. Відповідь Світлани; вона сумує за милим, що ось уже від року не дає про себе чутки. Її промова обертається далі до самого неприсутнього милого, а вкінці до ангела-хранителя:   Я молюсь и слезы ЛЬЮІ Утоли печаль мою,   Ангел-утешительІ   Боровиковський видержує нарікання Марусі в однім тоні, йдучи тут за взірцями укрГаїнськихІ наріоднихі пісень, і не допускає таких логічних анаколуфів, які у ЖІу- ковськоіго мають зазначувати степенування афекту, але виходять риторичними та не зовсім природними.   Стр[офи] 4—5. Світлана береться сама ворожити: сідає коло стола при свічці, перед собою кладе дзеркало і дивиться в нього, вірячи, що опівночі в дзеркалі їй покажеться милий. ЖГуковськІий малює страх, якого при тім зазнає дівчина. У Б[оровиковсько]го Маруся ворожить також, але іншим способом, топлячи віск і виливаючи його на воду. Характеризуючи її зворушення при виливанні воску, Бор[овиков]ський запозичується не зовсім до ладу віршами Жіуковіського з 6-ї стрїофиі; його рядки 68—70:   Слуха, мов щось в хату йде,   Мов балака, мов гуде —   Рипнуло в порога...   відповідають рядкам ЖІуковІського:   Бот... легохонько замком Кто-то стукнул, слышит.   У ЖІуковІського сими словами справді інтродукує- гься поява жениха-мерця; у Бор[овиков]ського селиш ілюзія, Марусин милий появляється геть пізніше, рядок 85 і далі.   407   Стр[офа] 6. Світлана, вдивляючися в дзеркало, чує легенький брязк замка, потім у дзеркалі з-за її плечей показуються чиїсь блискучі очі, і чути тихий шепіт: «Се я». Замість сього майстерно збудованого куплета має Борїови- ков]ський зовсім інший: Маруся вилила віск, пізнає в нім признаки смерті свойого милого і знемагає в тяжкім жалі. Хоча у Бор[овиков]ського ся строфа збудована не так гарно, як у Ж[уков]ського, то проте вона дуже добре мотивує остаточне закінчення балади, по якому Маруся, знесилена жалем і зворушенням та думками про віщовану смерть милого, засипляє і бачить у сні свого милого мерцем. У ЖІуковсьїкого мотивовано власне такий кінець далеко слабше.   Стрїофа] 7. Жених промовляє до Світлани, кличе її до шлюбу; вони виходять обоє і бачать на подвір’ї санки, запряжені баскими кіньми. У Бор[овиковсько]го Маруся чує, як на подвір’я заїжджають сани, потім входить молодий і кличе її.   Стрїофа] 8. їзда зимової ночі в степу. Дівчина заговорює до милого, та сей мовчить. У Жїуковськоіго інтересне спостереження, що жених-мрець раз у раз вдивляється в місяць.   Стрїофа] 9. Минають відлюдну церкву, в якій опівночі йде відправа над покійником. Епізод сей не в’яжеться з дальшим ходом оповідання і введений, очевидно, лиш для додання жахливого настрою.   Стрїофа] 10. Завірюха в степу; над саньми крякає ворон — видно світло, се у Жїуковськоіго «хижинка под снегом», а у Борїовиковськоіго відповідно до українського крайобразу «хуторець чималий».   Стрїофа] 11. їздець, і коні, й сани щезають; дівчина йде до хати, в якій видно світло.   Стрїофа] 12. В хаті лежить мертвець; у Жїуковсько]го він у труні, ще й «накрыт белою запоной»; Борїовиков]- ський пропустив сі деталі, не привичні для українця, та через те полишив неясним, як се Маруся не пізнала того мерця і чому сталось се аж геть пізніше, рядїки] 208—209.   Стрїофа] 13. Світлана стоїть перелякана; білий голуб прилітає й сідає їй на груди.   Стрїофа] 14. Мрець починає ворушитися, зриває з себе заслону, видно чорне лице, вінець на чолі; він стогне, силкується розвести руки... Борїовиковсьїкий аж тут (ряд.   408   187) згадує, що мрець був накритий полотном, але українці не накривають мерцеві лице, значить, несуразність лишається невияснена.   Стріофа] 15. Голуб сідає мерцеві на вид, і він паде назад на своє місце; у Жіуковськоіго він лише грізно блиснув очима на Світлану, у Боріовиковськоіго «заворчав тихими словами». Дівчина аж тепер пізнає мерця, се її милий — і втім прокидається зі страшного сну.   Стріофа] 16. Вона отямлюється досвіта на тім місці, де вчора після ворожби задрімала. Спогад страшного сну тривожить її, вона бачить у ньому віщування недолі.   Стріофа] 17. Вона визирає вікном на широку дорогу, чує дзвінок, наближаються санки, а в них її милий. У Боріовиковськоіго відповідно до українських обставин із вікна видно садок, дзвінка не чути.   Стріофа] 18. Закінчення Жіуковськоіго, як і вся його балада, не мають закраски ніякої виразно означеної соціальної верстви.   Світлана й її жених не подібні до московських селян, хоча декуди автор силкується надати їм сільські манери, їх стріча змальована загальними обрисами:   Та ж любовь в его очах,   Те ж приятны взоры,   Те ж на сладостных устах Милы разговоры.   Отворяйся ж, божий храм;   Вы летите к небесам,   Верные обеты;   Соберитесь, стар и млад,   Сдвинув звонки чаши, влад Пойте: многи леты!   Як бачимо, малюнок зовсім не подібний до сватання московських селян, а наскрізь конвенціональний і, по-теперішньому сказати, безбарвний. Та не забуваймо, що се було писано 1811 р., коли ще не була вироблена новочасна реалістична манера і коли за взірцем французького сентименталізму селян мальовано зовсім так само, як маркізів та баронів, перебраних у селянські костюми.   І тут треба віддати признання вірному почуттю українського поета, що з тої інтернаціональної сфери псевдопейза- нів переніс подію своєї балади на твердий, реальний грунт.   Його Маруся — то не костюмована Світлана, то українська сільська дівчина; її суджений — то не сентиментальний коханок у селянськім костюмі, але український пару-   40д   бок, що приїздить до своєї судженої «з щирою любов’ю», але не говорить з нею про ту свою любов, тільки проте, що потрібно їм для того, аби «сповнити закон», повінчатися відповідно до українських народних звичаїв:   «Вибирайте старостів!   Хай музика граеі Русу косу розплітай,   Хусточки заготовляй!»   Останні слова балади Боров[иковсько]го, так само як і Жіуковськоіго, се немов бажання самого автора молодим на дорогу; та й тут маленька різниця: Жіуковськоіму ввижається весільна гостина з брязкотом «звонких чаш», Бо- ріовиковсьїкий зупиняється при самій шлюбній церемонії в церкві.   Відки взяв Жуковський тему до своєї «Светланы»? Треба в ній розрізнити три складові часті і роздивляти кожду окремо. Перший, основний складник балади: жених-мрець, прикликаний тугою або заклинаннями судженої, приходить до неї вночі, бере її з собою й іде з нею до своєї могили — се звісна тема Бюргерової* балади «Lenore», яку 1809 р. переробив був Жуковський по-російськи пііді н[аз- вою] «Людмила» і яку пізніше, 1828 р., переклав зовсім дослівно з німецького. Другий складник — се пригода дівчини, що втекла від одного мерця, в хаті, де лежить другий мрець,— тема звісна в такій формі в усних оповіданнях українського та, мабуть, і великоруського народу.   Вкінці, третій складник — щасливе закінчення балади, по якому всі страховища з мерцями були лише тривожним сном дівчини,— належить самому Жуковському і вказує в ньому вірного ученика раціоналістичного XVIlI-ro віку. Чуття поета подавалося на понурі шляхи романтичної фантазії, але його ясний розум силкувався примирити ті дикі скоки фантазії з логікою дійсного життя.   Щодо самої балади «Lenore» й її теми треба сказати ось що. Бюргерова балада, може, найславніша і найбільше впливова зі всіх балад у новочасних літературах, була написана й опублікована 1773 року. Вона відразу звернула на себе загальну увагу і здобула для її автора європейську славу. Ще в XVIII в. її перекладено на всі важніші європейські мови, і всюди вона мала більше або менше значний вплив на розвій літературної творчості та етнографічних студій. Майже рівночасно з оплесками естетиків та перекла-   410   дачів «Ленора» звернула на себе увагу вчених істориків літератури та етнографів, які оце вже більш як 100 літ силкуються дослідити джерела, мандрівку та зв’язки різних паростей сеї теми.   Задалеко завело б мене переповідати історію тої суперечки та ступневого розширювання терену дослідів над джерелами сеї балади; ся історія — одна з найцікавіших сторінок новочасної фольклористики. Кожна наукова школа, кожне покоління вчених полишали в ній свої сліди. Досить буде вказати тут важніші та легше доступні праці, по яким цікавий може познайомитися з ходом і методом тих дослідів. Вихідною точкою студій повинна служити гарна стаття Вольнера (Wollner, Der Lenorestoff in der slavi- schen Volkspoesie.— «ArchivfurslavischePhilologie», VI, 239 і д.). Добре орієнтує про саму Бюргерову баладу, її постання та значення стаття Еріха Шмідта*(Erich Schmidt, Charakteristiken, І, Berlin, 1886. Burgers «Lenore», стор. 199—248). На нову дорогу звернули досліди два грецькі вчені— Іван FIcixapi*(J ean Psichari, LaballadedeLenore en Grece — в «Revue de L’histoire des religions», 1884 p.) та M. Політіс* (N. IIoXtTTjc, То ihjjMmxov аара «єрі тоо vexpoo айєХсроб— в журналі «AeXttov TTJS WToptxTjS xal eovoXoifix^? oitooB^c ‘EXXaBo?», II, 7, 1885), розширивши терен студій на албанців та греків, у яких віднайдено багато варіантів пісні про мертвого брата, що, віддавши сестру заміж у далеку чужину, поклявся був матері привезти її до рідної хати в гостину. Коли ж він умер, а мати тужить за дочкою, мрець устає з могили, веде сестру до матері та просто кладовища щезає. Між обома грецькими вченими, а також між виднішими фольклористами та істориками літератури в Європі зайшла суперечка ось на які теми;   1.	Чи балада «Ленора» (мертвий жених) і пісні грецькі, болгарські та сербські про мертвого брата являються одною темою, чи їх слід уважати двома окремими темами?   2.	В міру відповіді на перше питання треба шукати відповіді на дальші: з якого спільного джерела вийшли обі парості, а зглядно з якого джерела пішла одна парість, а з якого друга?   Надто йшли суперечки про деякі спеціальні питання. Вольнер, що трактував обі парості всуміш, виводив усю тему «Ленори» від слов’ян, а прототип пісень про мертвого брата бачив у сербській нар[одній] пісні. Йдучи за його   411   імпульсом, що основою теми була віра у вампіризм, Псіхарі бачив джерело всіх паростей в українських нар[од- них] оповіданнях. Політіс, лишаючи набоці пісні про же- ниха-мерця («Ленору»), спеціально розібрав] пісні (південнослов’янські, албанські та грецькі) про мертвого брата і станув на тім, що джерело тих пісень було в Греції, а їх прототипу треба шукати в однім епізоді візантійського епосу про Дігеніса Акріта*, якого переклад звісний був і в старій Русі п[ід] н[азвою1«Девгенієво діяніє».   Цілість теми обіймає варшавський професор Созонович* у своїй просторій книзі «Ленора» Бюргера и родственные ей сюжеты в народной поэзии европейской и русской», виданій у Варшаві 1893 р. Созонович доходить до таких висновків:   1.	Пісні та оповідання про жениха-мерця і пісні про брата-мерця—се дві зовсім окремі теми, що не мають між собою в основі нічого спільного і зближаються хіба поверховими подібностями.   2.	Пісні й оповідання про жениха-мерця пішли з одного джерела, а власне із старогрецького оповідання про Про- тесілая й Лаодамію*   3.	Пісні про мертвого брата пішли з південнослов’янського, властиво сербського первовзору, що постав незвісно з яких причин і серед яких обставин.   Надто в першій темі (жених-мрець) Созонович розрізнює дві групи: німецько-романську і слов’янську; їх спільним прототипом, по його думці, мусила бути якась середньо- вікова німецька поема, що не дійшла до нас, а своєю дорогою була романтичною переробкою старогрецького оповідання.   Всі висновки Созоновича натрапили на сильну опозицію серед учених. Спеціально щодо теми «брата-мерця» всі Созоновичеві висновки дуже основно та безповоротно збив д-р Іван Шишманов* у своїй капітальній праці «Пісеньта за мъртвия брать вь поезията на балканскиті народи», друкованій у софійськім «Сборнику за народнії умотворения, наука и книжнина», т. XIII (стор. 474—569) і т. XV (стор. 449—600-(-180 сторін текстів). Шишманов доказав детальним аналізом величезної купи варіантів, що пісня про брата-мерця — грецького походження, постала в Малій Азії в околиці Трапезунта, себто там, власне, де постала й епопея про Дігеніса Акріта; що з грецької пісні пішли   412   албанські, з албанських, а почасти й безпосередньо з грецьких пішли болгарські, а з тих сербські пісні.Щодо теми жениха-мерця, то Шишманов лишив ЇЇ набоці, як також не доходив далі питання про зв’язок пісень даної теми з рапсодіями Дігеніса АкрІта, лишаючи дальші досліди на сьому полі найбільше в тій справі компетентному проф. Політі- сові в Афінах, який має присвятити їй нову працю у вступній студії до своєї великої збірки грецьких пісень.   Як уже було згадано, грецький учений Псіхарі схилявся до того, що бачив джерело народних оповідань та пісень про жениха-мерця на Україні, на тій підставі, що в українських наріодних] оповіданнях заховалися риси найбільше примітивного, жорстокого вірування про мерців. Сей погляд не правдивий уже хоч би тому, що вірування про мер- ців-вампірів зовсім не може вважатися властивим самим лише українцям, а, навпаки, належить до дуже давніх реквізитів людського духу і в далеко страшніших формах стрічається, прим., у давніх індійців (ракшази) або ще давніших єгиптян. Щонайбільше можна би сказати, що на українськім грунті грецька легенда про мертвого брата, що увозить свою суджену, скомплікувалась оповіданням про мерців-вампірів, ласих на людську кров, і таким робом витворилась версія, подібна до тої, яку маємо в «Світлані» Жуковського. Певна річ, і ся версія властива не виключно українцям; Жуковський мусив чути її в своїй батьківщині в Тульській губернії, та можливо, що чув її й від українця, того самого шляхтича Жуковського, що дав йому своє ім’я1. Цікаво, що в збірках великоруських казок ми не знаходимо такої, яку б можна вважати первовзором «Світлани» Жуковського, а натомість маємо аж три подібні версії, записані з уст українського народу. В другім томі «Трудів» Чубинського маємо ті оповідання під ч[ислами] 119, 120 і 121 (стор.411—416). Першезних записане в Борисполі Полтавської губернії, друге — в Нікополі Катеринославської губ., а третє— невідомо де, та, здається, також на лівім березі Дніпра. В першім із тих варіантів дівчина тужить за парубком, що поїхав у далеку дорогу і вмер там. Опівночі парубок приїжджає на сивім коні, вона не знає     1 Звісно, що Жуковський був незаконним сином російського дворянина Буніна і турецької полонянки, вихрестки Салхи, що походила з Бендер.   413   нічого про його смерть, тішиться його поворотом, а на його візвання.щобїхалазниму інший край, пристає радо, забирає своє добро на віз, і вони їдуть. По дорозі молодий говорить раз по разу:   Місяць світить, зорі пляшуть,   Мертвець красну дівку везе.   Дівко, дівко, чи не боїшся ти?   Вона зразу не розуміє, що він говорить, а потім, дорозу- мівшися, їде у великім страсі. Доїздять до кладовища, яке мертвець видає за село, що з нього труби (комини) видно,— а се були хрести. Мертвець привозить дівчину над могилу І велить їй лізти в неї, та вона каже йому лізти наперед, а сама скидає йому туди з воза своє добро; вкінці кинула на нього й скриню, а сама пустилася втікати. Мрець за нею. Вона вскочила в якусь хату, де було світло, а там лежить другий мрець. Вона защепила двері, а сама сховалася на піч. Мрець, що гонив за нею, надбіг до дверей, стукає й кричить:   — Ей, товаришу, одчини та оддай мою жінку! Я вже сімсот верст віз її.   Мрець у хаті встав, відчинив; оба вони знайшли дівчину, заховану на печі, і поділилися нею так, що один узяв за одну ногу, другий за другу та й розірвали її.   В другім варіанті герої — пан і пані, Павло й Катерина. Павло вмер, а Катерина своєю журбою викликає його з гробу. Він приходить і велить їй зібрати своє добро та й їхати з ним. Ідуть шестернею; Павло два рази промовляє:   Світе місяць із звіздою,   їде мертвець із жоною.   Чи боїшся, Катеринко?   Сцена на кладовищі така ж, як і в попереднім варіанті. Катерина кидає одну річ по другій, а щоб довше загаяти часу, кидає з себе одежу штука за штукою, а далі пускається навтьоки. В хаті, до якої вона забігла, лежать три мерці. Вона зо страху не замкнула дверей, а живо сховалася на піч. Павло вбіг до хати та лізе за нею, але один мрець озивається:   —	Куди ти лізеш? То наша дівчина.   —	Ні, брешеш, моя!— озвався Павло.   414   Почали вони перечитись1, а Катерина тим часом нала* пала на печі півня, потиснула його, він запіяв, і мерці попадали, а дівчину люди відвезли до батька.   В третім варіанті дівчина також знає про смерть коханого парубка, тужить за ним, нарешті йде на кладовище, плаче на його гробі та говорить:   — Якби ти, Василю, був тепер зо мною, я б нічого більш і не бажала.   Василь являється, кличе її їхати з ним до його хати, вона згоджується, а на його питання, чи не буде боятися, відповідає: «Мені з тобою нічого не страшно».   Обоє їдуть на однім коні; він приказує:   Місяць світе,   Мертвець їде —   Чи боїшся ти?   Два рази він говорить се, два рази вона відповідає, що не боїться нічого. На кладовищі він згоджується перший лізти в могилу, але держить її за ногу. Та скоро він уліз, вона скинула з себе свитку й давай утікати. Погоня описана драматично: чуючи наближення мерця, дівчина скидає з себе якусь одежину. Поки мрець облапає, а вона біжить далі. Забігла до хати й замкнула двері, а в хаті мрець-дяк. Вона сховалася на піч. її милий прибігає, стукає до вікна та кричить:   Дячку-дячкуІ   Подай мені дівчину за білую ручку!   Дяк устає, нюхає, шукає її, лізе на піч, а втім запіяв когут. Дяк упав на землю, а той з-під вікна втік у свою могилу. Дівчина швидко після сього вмерла.   Як бачимо, всі три наші варіанти мають спільні між собою і з «Світланою» Жуковського та з «Марусею» Борови- ковського ось які мотиви:   Дівчина тужить за милим, він являється вночі — їзда при світлі місяця — кладовище — втека дівчини й її рівно страшна пригода з іншим мерцем у хаті, де вона думала знайти захист. Надто перший варіант підходить ближче до     1 Епізод, як два мерці перечаться за живого чоловіка, що, тікаючи перед одним мерцем, сховався до хати, де лежав другий, мається в великоруськім оповіданні (Афанасьев, Народные русские сказки, III, 273), але героєм тут виступає солдат, а не дівчина.   415   «Світлани» тим, що тут дівчина не знає про смерть милого і зразу приймає його за живого; а другий і третій варіант ближчі до «Світлани» й «Марусі» тим, що в хаті з нарядженим мерцем вона не гине, а рятується при помочі птаха (півня). Натомість наші усні варіанти різняться від «Світлани» й «Марусі» тим, що в них ніде нема згадки про зимовий пейзаж, що в усіх трьох мрець не щезає перед кладовищем1, але веде дівчину до могили і силкується втягти її з собою, а коли вона втекла, завзято гонить за нею.   В основі всіх отих оповідань, а так само й балади про Ленору та споріднених із нею творів (Міцкевичевої «Ucie- czka», Занової* «Neryna» й т. і.) лежить прастаре вірування в те, що чоловік, умираючи, не зриває всіх своїх зв’язків із сим світом, що надзвичайні зусилля чи то пристрасного чуття живих людей, чи то чарів та заклинань, чи вкінці людської доброти та жертволюбності (широка група оповідань про вдячних мерців), чи вкінці надзвичайні гріхи та злочини живих людей (теми Гамлета, плачучої сопілки, сцрітки й т. і.) можуть спонукати мерця, сяк чи так, явитися між живими і відіграти й по смерті активну роль серед них. Дослід над тим широким кругом вірувань та оповідань переходить рами сього коротенького нарису; баг£г літературу для сеї теми знайде охочий у загальнозвіЖ творах, таких, як Тейлорові* «Anfange der Kultur», Ліб- рехтова* «Zur Volkskunde», Меєрова* «Volksaberglaube in Mittelalter» та Зібартів* «Indiculus superstitionum».   Про сам текст української балади Боровиковського нам нема що говорити. Мова його чиста й гарна, віршова форма оброблена старанно. Можна би добачити деякі великору- сизми, прим., «клочки» замПсть] наших грудок, та їх в усякім разі небагато. Розуміється, композиція цілості — діло Жуковського, і з сього титулу нашому письменникові не паде ніяка похвала ані догана; та на похвалу заслуговує його вмілість, з якою він надав творові Жіуковськоіго український колорит і зі сфери шаблонових пейзанів переніс його на реальний грунт українського села.     1 Сей епізод нагадує, радше, грецькі та болгарські пісні про мертвого брата, який, довізши дівчину з далекої чужини до рідного села, просто кладовища нараз щезає, а вона, опинившіїся сама на шляху, йде до материного дому. Чи не чув Жуковський такої версії з уст своєї матері, що була родом із Бессарабії або Болгарії і дісталася до неволі 1771 року при здобутті росіянами Бендер?, "   .416   ПЕРЕДМОВА   [до видання: «Вибір декламацій для руських селян і міщан».   Вид-во т-ва «Просвіта». Львів, 1902]   Отеє подаємо вам, дорогі браття,' вибір найкращих поезій, що надаються до декламацій, себто до виголошування перед більшим збором людей чи то на вечірках та інших народних празниках, чи й так у тіснішім кружку. А ось тут у передмові хочемо вам подати деякі уваги, потрібні для зрозуміння ваги сеї книжечки, і просимо кожного прочитати їх собі наперед, особливо ж у такім •І, коли він почуває в собі охоту навчитися відси дещо .ступати колись прилюдно з декламацією. В своїй передмові хочемо пояснити вам два питання: 1) що то таке поезія, яке її значення в народнім житті і 2) що то таке декламація і як треба декламувати?   І. ЩО ТАКЕ ПОЕЗІЯ?   Наші селяни і загалом менше освічені люди, хоч і розуміють вагу письменства, то звичайно не розуміють ваги тої часті письменства, що називається поезією. Вони знають, що в «письмах» находиться «слово боже» і правди релігії, що відтам мудрі люди вичитують «права» — закони і повинності, під якими жиємо в державі, краї та громаді, вичитують бувальщину, як колись діялося на світі, а вкінці вичитують мудрі ради, як на світі жити, як господарювати, як дороблятися добробуту і поводитися з людьми. Знають наші люди і ще один рід письменства — «казета», тобто часописи, друковані новини про те, що діється в світі, які де заводяться порядки, що радять у державних радах, де ведуться війни або сталося якесь нещастя. Оті роди письменства прості люди вважають «муд-   417   рим», пожиточним письменством, таким, яке годиться брати в руки статочному та поважному чоловікові.   Зовсім інакше дивляться прості люди на такі книжки, де оповідається про видумані пригоди видуманих людей або де замість порядного оповідання видять слова, уло- жені в вузькі стовпці, поскладані «до прикладу» в певнім порядку, відміннім від звичайної людської мови. Такі книжки наші прості люди називають перші байками, а другі співанками. Не можна сказати, щоб вони не любили читати «байок», тобто різних оповідань. Навпаки, навіть дуже люблять, особливо коли оповідання йдуть про якісь дійсні особи, про людей, що давно жили і боролися, про дивні, страшні або смішні пригоди і коли оповідається жваво, не нудно. Наші люди дуже радо читають такі оповідання і деколи вважають їх за щиру правду, а іншим разом видять у них образ дійсних людських відносин, пристрастей, бажань та змагань. Але віршів, співанок наші люди не дуже люблять читати. «Се для дівчат, для дітей»,— кажуть не раз поважні господарі, коли їм упаде в руку така книжка. Навіть про такі поезії, як Шевченкові, говорять не раз: «Та що нам тут читати! То співанки, а нам, старим, уже не до співанок».   Нема що мовити, є зерно правди в тих словах. Колись, у прадавніх часах, коли ще всі люди жили на лоні природи і не було між ними поділу на інтелігентних і простих, поезія була виключно співанкою. Та не досить того. Поезія була чимсь більше, була молитвою, була піднесенням духа понад буденні справи, до вищих надлюдських істот, до бога. Як нині мала дитина кожде своє чуття виражає окриком, піднесеним голосом, радісним чи сумним,— так само й стародавній чоловік висловлював своє чуття, особливо ж найвище, релігійне чуття, співом. Він добирав до того найповажніших слів, укладав їх в такім порядку, щоб із тою мовою не сором і не гріх було стати перед лицем найвищої, могучої істоти, і виголошував їх не так, як би говорив до звичайних людей.   Найстаршізвісні нам поезії то молитви, гімни, псалми, звернені до богів. Стародавній індієць молився до свого бога Варуни—-Сонця:   Щоб не ввійшов я, царю Варуно,   В глиняний дім!1     1 Нібито в могилу, дім смерті.   418   Змилуйся, Сильний, о змилуйся!   Тремчу, коли б мусив піти, наче хмара,   Гнана вітрами,—   Змилуйся, Сильний, о змилуйся!   О боже сильний і світлий,—   Я слабий у ділах, заблудився,—   Змилуйся, Сильний, о змилуйся!   Я забажав тебе, щоб дати тобі славу,   Стоячи в глибокій воді —   Змилуйся, Сильний, о змилуйся!   0	Варуно, коли ми, смертні,   Сповняємо злочин перед лицем небесних   1	в незнанні нарушаемо твій закон,   Не карай нас за гріх, о боже!   Із таких пісень зложена найстарша свята книга індійців, названа по-їхньому «Рігведа*, по-нашому сказати би, «Вмілість просьб», або книга молитов. Ся книга була зложена на які 2000 літ перед Христовим різдвом. А ось відри- вок старої ассірійської пісні на честь бога Мардука — Сонця.   На кінцях світу, в середині неба Ти утвердився!   Ти порядкуєш усі народи світу;   Ти пануєш над усім,   Що сотворив господь, бог Еа;   Ти дбаєш за все, що живе!   Ти пастир усього на висоті і в глибині;   Ти ходиш по тверді небесній;   День у день ти виходиш, щоб покоряти собі   землю!   Ні один дух не може бути без тебе!   З богів і всіх чинів хто сильніший від тебе?   Подібні пісні-молитви до сонця, до бога мерців, до інших богів знаходимо також у прастарій єгипетській «Книзі мертвих»*. Ось як молиться єгиптянин до бога Сонця:   Благословенний ти, Гармахіс-Кепра,   Що сам собі надає подобу!   Променястий твій вхід на небо;   Ти освічуєш обі землі своїм промінням*   Всі боги радуються, коли тебе побачать, царю   неба,   З змієвою короною на голові,   З короною півночі й полудня на чолі!   Вони сідають насупротив тебе І працюють спереду на човні,   Щоб знівечити всіх твоїх ворогів*   Іду до тебе, живу при тобі,   Щоб день у день бачити твій круг*   419   Пречудові псалми, надихані високим релігійним чуттям, містяться в жидівській Псалтирі, що здавна зробилася духовним добром цілого світу і донині не перестає підносити людського духа понад «житейскую печаль» до тої висоти, з якої наші щоденні праці, змагання, гризоти та прогріхи видаються дрібними, минущими та маловажними.   В тім підношенні людського духу понад буденн і клопоти та гризоти лежить головна сила і головне значення поезії. Спершу се могла робити сама тільки релігія, і для того найдавніша поезія була майже виключно релігійна.   Але з часом люди привикали думати в вільних хвилях і про інші справи і знаходили в тих думках потіху, осоло- ду собі. В їх пам’яті нагромаджувалися спомини про славні діла їх самих, їх батьків або цілого роду; оповідання про ті діла зробилося улюбленою розривкою в вільних хвилях, прикрасою зборів та празників; помалу виробилися такі люди, що були наділені даром гарно і цікаво оповідати, а з часом із таких оповідань повстали більші повісті, уложені на взір старих церковних пісень. їх виголошувано, певно, також подібно, як і старі релігійні пісні, але виголошувано не в храмах і святинах, а обік них, по скінченні богослужіння або в дворах царів чи великих панів. Звичайно виголошували такі повісті старі діди, мудреці, що жили споминами і хоронили в своїй тямці перекази цілого роду. Щоб ліпше затямити цілу повість, її укладано в вірші, уставлювано слова в незміннім порядку, виголошувано піднесеним голосом при брязку струн деякого інструмента. Так повстали найстарші геройські повісті про діла прастарих героїв або царів. Найстарша така повість постала, здається, в Вавілоні на яких 2000 літ перед Христом, і оповідала про пригоди великого войовника Ішдубара (Німрода) та його приятеля Еабані*. Яких 500 літ пізніше зложена була в Єгипті повість про війну царя Рамзеса з народом хеттів*. Ще пізніше, на яких 1000 літ перед Христом, повстали в Греції дві славні повісті — «Іліада» про війну греків з троянцями та «Одіссея» — про пригоди грецького царя Одіссея. Десь у тім самім часі зложені були в Індії дві ще більші віршовані повісті — «Махабха- рата»*, (себто «велика пісня про плем’я бхаратів») і «Рамаяна»*, повість про пригоди царевича Рами.   420   Отеє були ті два найдавніші роди пісень, поезії: релігія і спомини про діла героїв. Вони відповідали потребам душі найдавнішого чоловіка. Він боявся страшних та не зрозумілих для нього явищ природи або тішився такими, що були для нього добрі, і, вважаючи їх богами, старався піснями ублагати грізних, вихвалити та звеличити добрих. Пізніше, дійшовши до спокійніших відносин, виборовши собі корисніше становище в природі, він знаходив приємність згадувати про давні небезпеки, війни і пригоди і укладати про них повісті, яких з набожною увагою слухали молодші покоління.   Та з часом відносини змінялися. Люди привикали до спокійного господарського життя, привчалися цінити людське життя, домашній спокій, хліборобську працю, сімейний лад і в думці про се все знаходити вподобу і відраду, знаходити поезію. Ся вподоба й висловилася знов у піснях, співанках, що звеличують господарське життя. Таким духом пройнята згадана вже грецька поема «Одіссея», яку наші селяни-читальники можуть залюбки прочитати, бо маємо ЇЇ перекладену нашою мовою славним українцем Петром Ніщинським (Байдою). Тим самим духом звеличання сімейного та господарського життя пройняті також наші старосвітські колядки та щедрівки, і на них ми можемо найліпше переконатися, що таке поезія і чим була поезія для наших предків. Візьмім першу-ліпшу нашу щедрівку, хоть отею, що співають у Сииевідську коло Стрия:   Ой у нашого господаренька —   Не завидуйте, милії браття! —   Господаренька на ім’я Йвана —   Подвіренько му красно вметено,   На подвіреньку світлонька стоїть,   А в тій світлоньці тисові столи,   А по тих столах тонкі обруси,   На тих обрусах все калачове,   Все калачове житні, пшеничні»   Коло калачів жовтії чаші,   Жовтії чаші з зеленим вином,   З зеленим вином, з солодким медом,   З солодким медом, з вареним пивом.   За столом сидять три товариші.   Перший товариш — ясен місячок,   Другий товариш — світлеє сонце,   Третій товариш — сам біг небесний.   А перед ними господаренько,   Господаренько на ім’я Йванко.   Ой стоїть, стоїть, шапочку держить,   Шапочку держить, низько ся клонить   421   Ой я вас прошу, три товариші,   Ой я вас прошу, на що ми біг дав,   Ой я вас прошу: їжте і пийте!   Може, дехто, прочитавши сю колядку, скаже: «Ну і що ж тут у ній такого? Описано селянське господарство, а в хаті гостина». Так-так, а проте я бачив людей, старих господарів, що коли зимового вечора в різдвяні свята почули під вікном таку колядку, то радувалися і рівночасно втирали сльози з очей. Чому? А тому, бо колядка переносила їх думку в якийсь світ, близький і рідний їм, а притім зовсім відмінний від того, серед якого микає їх убоге, клопітливе життя. Пісня виповідає простими словами їх найглибші, сердечні бажання, показує їх не як бажання, а як дійсність. Слухаючи колядки, такий бідолаха хоч на хвилю бачить себе заможним господарем, у якого подвір’я чисто заметене, хата гарна, світла, в хаті все прибрано по- празничному, недостатку нема, а натомість за столом сидять гості славні та величні на весь світ, і він рад, що може чесно і відповідно прийняти їх. Пісня радує його, а глухе почуття дійсних життєвих клопотів хоч на хвилю уступає набік, випливає сльозами, не гіркими, але такими, що об- легшують душу. Отеє й єсть сила і суть поезії.   Та з часом відносини між людьми розвивалися чимраз далі. Багато людей відривалося від ріллі і господарського життя: одні йшли в далекі сторони, інші осідали в містах серед тісних мурів. Туга за рідним краєм, за вольним полем, зеленим лісом та природою — се були нові джерела поезії. Далі в міру розвою державного життя закони та приписи стіснювали кождого чоловіка в йогоділанні і в його рухах, і явилося нове джерело поезії — туга за свободою, бажання бодай словами, в пісні гуляти по широких степах, робити славні діла, виявити свою силу і незламну вдачу. А всюди в тих піснях була одна основа: те, що порушувало людську душу, підносило її понад буденний стан. Чоловік переконався, що навіть спомини власних прикростей, виявлення власних хиб, скарга на свою безсильність, плач над своїми гріхами може влегшати його душу, значить, може бути джерелом поезії. Поезія сталася дзеркалом людського життя — не тільки того зверхнього, що бачимо очима, але головно того незримого, що відбувається в нашій душі. В поезії складає кождий народ і кождий поет свої найкращі почуття і бажання, свої мрії, свою радість і свою тугу. Те, що в житті кождого чоловіка приходить і минає, мов   422   вітер у полі, в поезії, в отих до міри та до прикладу поскладених словах, воно робиться вічним, лишається на пам’ятку, на радість або на жалібну згадку пізнім потомкам, так як золота монета в спільній, кождому доступній скарбоні. Ми нині, читаючи чи то стару вавілонську поезію-молитву, з-перед 4000 літ, чи наше «Слово о полку Ігоревім» з-перед 800 літ, чи поезії-сльози нашого кобзаря Шевченка, можемо переживати і власною душею відчувати ті надії, радощі, болі й смутки, що зворушували їх, можемо почувати себе близькими до тих великих та благородних людей з-перед давніх літ і віків, жити хоч на хвилю їх життям.   «А пощо нам сього? — спитає, може, дехто	Яка нам   із сього користь?» Довго би про се говорити, та ми скажемо коротко. Чоловік не сам жиє на світі, а з людьми. Життя людське— то найдорожчий скарб чоловіка, а усіроїти те життя якнайкраще — то найвище його завдання. Ми знаємо, що бідність, гризоти, хороби, смерть — відвічні і неминучі вороги людського життя, і вся людська боротьба, всі тисячолітні змагання звернені до того, щоб коли вже не увільнитися від тих ворогів, то бодай натиск їх зробити якнайменше болючим і докучливим. До того змагають і релігія, і закони, і наука. Але люди переконалися, що ніяка зверхня сила, ніякий закон не дасть чоловікові щастя, вдоволення, коли він не знайде його сам у собі. Ми бачимо не раз, що люди багаті, могучі, здорові блукають по світі як неприкаянні або роблять собі смерть, коли тим часом бідні, навіть хорі вміють знайти собі розривку, потіху і вдоволення і благословлять кождий прожитий день. Люди давно переконалися, що щастя не лежить у багатстві, ані в здоров’ї, ані в розкошах, хоч певна річ, що також не в бідності, не в хоробі і не в терпіннях. Щастя лежить увідносипах чоловіка до інших людей. Чоловік, заскоруплений сам у собі, самолюбний, завидющий, ніколи не буде вдоволений, хоч би нагарбав не знати як багато добра. Він усе чує себе сам, і все йому чогось не стає. Тільки приймаючи від інших людей докази любові, прив’язання, вдячності та прихильності та, зі свого боку, оказуючи іншим людям ті самі почуття, чоловік находить внутрішнє вдоволення, найбільше вдоволення, до якого здібна його земна природа.   А тепер подумайте лише, котрий чоловік більше здібний до такого чуття: чи той, що цілий рік жиє, як та кер- тиця в ямі, засклеплений тільки в собі самім, не знаючи   423   інших людей, ані їх змагань, їх горя і їх добрих прикмет, чи, противно, такий, що знає інших людей, уміє вдуматися в положення кождого, відчути його горе і його радощі? Певна річ, кождий скаже, що власне той, хто більше пізнає світа і людей і виробить у собі більше співчуття для них, здібний до щасливішого, більше людського життя, ніж чоловік темний або самолюб. Не даром же й християнська релігія любов і добру волю між людьми кладе як основу їх дочасного і вічного щастя. А що ж робить поезія? Вона, як те дзеркало, показує нам людську душу в її найкращих поривах і найстрашніших заблудах, вона старається передати нам на хвилю почуття, погляди, болі й радощі найрізніших людей, відділених від нас сотками миль і сотками літ часу. Ми, читаючи поезії Шевченка або інших великих майстрів слова, на хвилю немов перестаємо бути самими собою; поетичне слово пориває нас за собою, ми жиємо життям самого Шевченка, дивимося на світ його очима, плачемо його сльозами, і се є для нас найвища школа, бо ми вчимося бути часткою великого чоловіка, присвоюємо собі частину його душі. І тут, у своїй конечній цілі, поезія сходиться з молитвою, підносить нашу душу над буденну дійсність, робить нас іншим чоловіком, ліпшим, ніж звичайно, приучує нас бути ліпшими і в інших, буденних випадках, побільшує в нашім серці запас доброго чуття, щирості, любові і замилування до правди,— значить, учить нас найбільшої штуки — бути щасливими на землі.   II. ЩО ТАКЕ ДЕКЛАМАЦІЯ   І ЯК ТРЕБА ДЕКЛАМУВАТИ?   А тепер, подаючи в отсій книжечці збірничок поезій, придатних до д е к л а м а ц і ї, ми хочемо сказати ще пару слів про те, що таке декламація і як треба декламувати. Декламація — слово латинське і значить дословно викрикування, виголошування піднесеним голосом. Ми вживаємо того слова на означення промови, виголошеної перед більшим збором людей, а особливо вірша, виголошеного з пам’яті, з відповідним наголосом.   Уже з самого значення сього слова можна видіти, що не кожда поезія надається до декламації. Хотячи промовити щось до більшого збору людей, а не знудити і не знеохотити їх, треба говорити про таку річ, що може зайняти їх усіх рівночасно і надається до голосного вислову. Отже,   424   до сього не надаються ніякі тихі шептання, ніякі мрії, де чоловік говорить сам із собою, не надаються короткі віршики, призначені більше до співу, або віршовані міркування про високі та мудрі речі, про які чоловік думає на самоті, в спокої та скупленні духу. Розуміється само собою, що не надаються до декламації й довгі твори, яких виголошення мучить декламатора, а ще швидше слухачів.   Поезія, призначена до декламації, повинна торкати такі струни в серцях слухачів, що найборше дають тон. То значить, повинна бути наскрізь зрозуміла для них, так щоб вони вже по вислуханні перших рядків чули себе, як дома, в тім маленькім світі, в який хоче ввести їх поет. Довгі, неясні вступи нудять і втомлюють нашу думку зараз на початку і знеохочують її до дальшого.   Далі повинна така поезія бути уложена так, щоб зміст розвивався натурально і прозоро, крок за кроком, і йшов просто до наміреного кінця. Всякі скоки думок, безцільні путання змісту, неясності та ненатуральності в укладі поезії десять раз більше разять у декламації, як коли чоловік читає ту саму річ сам собі потиху. Отим-то буває дуже часто, що твір, який у книжечці читаємо з великою насолодою, в декламації нудить нас, разить і не робить ніякого враження. Се походить відти, що тут читає око, а там та сама річ доходить до нас через ухо, а око й ухо мають зовсім не однакову міру і не однакову чутливість.   Вкінці поезія, призначена для декламації, повинна бути так збудована, аби в міру дальшого поступу заострю- вала нашу цікавість і не попускала її до самого кінця. Чи там буде говоритися про якусь цікаву історію, що сталася між людьми, чи про таке, що діється в душі одного чоловіка, приміром розбудження, розвій і вибух якогось чуття, то все повинно бути додержане певне степенування, бо тільки тим способом може поет змусити до такого ж руху душі своїх слухачів і викликати в них почуття уподобання.   Так само не треба багато говорити про те, що не кождий, хто вміє читати і має сяку-таку пам’ять, може бути добрим декламатором. Щоб добре віддекламувати поезію, на се треба не лише деякого таланту і природного дару, але також не малої праці.   До природних дарів, потрібних декламаторові, належить поперед усього пам’ять. Він повинен вивчити поезію не лише так, щоб міг виголосити її без запинки; він повинен зовсім панувати над нею, мати її в тямці з усіми її дріб-   425   ницями, перестанками, змінами тону і наголосу, так, немовби се були його власні слова, яких він не боїться забути. Таку пам’ять має не кождий і для того не кождий, хто сяк-так потрафить затямити кільканадцять рядків поезії, повинен хапатися до декламації.   Дуже важним даром природи, конче потрібним для декламатора, єсть голос. Кождий то зрозуміє відразу, що пискливий, хрипливий, шепелявий або носовий голос не надається для декламування. Декламатор повинен мати голос чистий і гнучкий, то є такий, що легко може переходити з веселого до сумного, з низького, майже шептаного, до грімкого. Він повинен бути настільки сильний і вироблений, щоб декламатор міг розпоряджати ним свобідно весь час, щоб йому, як то кажуть, при кінці не хибло духу.   Ще одна важна прикмета доброго декламатора—се жива фантазія. Він повинен уміти відчути кожду дрібницю в поезії, перенестися моментальное кождий стан, якого вимагають слова поезії, і передати слухачам той стан відповідними рухами та зміною голосу. Се дуже важна прикмета, може, найважнішз з усіх. Ходить о те, щоб декламатор не стояв перед слухачами як дерев’яний або своїми недоладними рухами не заважав їх уяві і враженню самої поезії. Добрий декламатор потрафить доконати того, що слухачі, дивлячись на нього, забувають зовсім про його особу і ви- дять тільки те, що він вимовляє словами, так як чоловік, дивлячися в вікно, не бачить вікна, а тільки той кавалок світу, який розстилається за вікном.   Та всіх тих дарів природи не досить. Декламатор, коли хоче зробити відповідне враження своєю декламацією, повинен до природних дарів ще додати й немало власної праці. Він повинен вдуматися в поезію, відчути її не лише у цілості, але в кождім рядку, в кождій найменшій часті і для віддання кождої часті дібрати найліпшого способу. Не досить навчитися напам’ять віршик і перепитлювати його як-будь; така декламація не зацікавить, не подобається, але її прикро і соромно слухати. Декламатори-селяни добре зроблять, коли, бажаючи віддекламувати прилюдно якусь поезію і вивчившися її напам’ять, насамперед обговорять її вірш за віршем з кимось тямущим, чи то з інтелігентів, чи зі старших селян, доходячи значення і зв’язку кождого слова і кождого речення. Бо дуже часто графляєть- ся чути декламаторів, не лише з селян, але і з інтелігентів, що беруться виголошувати прилюдно поезію, якої не ро-   426   зуміють у всіх частях. Се нерозуміння при виголошенні зараз видно, і воно відразу псує ціле враження декламації.   Зрозумівши добре значення поезії в цілості і у всіх дрібницях, декламатор потрафить зміркувати, який тон надати їй при виголошенні: чи поезія має значення поважне, чи жартовливе, чи вона пройнята запалом, смутком чи радістю. Помилка в тім пункті відразу псує ціле враження декламації і може наразити декламатора на те, що, невважаючи на всі його старання, його висміють або запсикають.   Чи декламатор при виголошенні поезії має уживати рухів, відповідних до змісту поезії, чи ні? На се питання можна відповісти сяк і так. Часом талановитий декламатор при помочі невеличкого, незначного руху може осягнути велике враження. Але загалом можна сказати, що найкращі декламатори уживають найменше рухів. Декламатор не повинен бути комедіантом, ані паяцом, що кидається, скаче та треплеться перед слухачами; його головна сила повинна лежати в голосі, а його рухи не повинні відвертати уваги від тої речі, яку перед душею слухачів викликають його слова. Навіть виразу лиця він не повинен занадто змінювати, не повинен, як то кажуть, строїти гримаси. Так само махання руками, прикладання їх до серця та відкидання в повітря не належить до прикмет доброго декламатора. Він повинен стояти по змозі тихо, в спокійній, свобідній поставі, без виразу якогось перестраху або заклопотання. Він повинен тямити поперед усього, що все те, що звертає загальну увагу на особу декламатора, а особливо що робить її смішною, псує враження самої декламації, хоч би вона була найкраща.   Подаємо в отсій книжечці вибір таких наших поезій, що визначаються і поетичною стійкістю, і цікавим змістом, і доброю мовою. Найдете тут і поважні, і жартівливі речі, такі, що можуть загріти душу, і будити в ній спомини нашої бувальщини, і забавити, посмішити або довести до поважної задуми над людським життям і його пригодами. Де треба, додаємо до віршів пояснення, а головно — всюди над словами ставимо наголоси. Наша мова визначається багатством і різнородністю наголосів, що придає їй незвичайну гнучкість і музикальність. Але у нас по різних сторонах не однако наголошують слова, а дуже часто наші руські слова наголошують по-польськи. Тим часом у поезії   427   головна річ у тім, аби наголоси йшли правильно в рівних відступах від себе; се називається віршовою мірою. Через ставлення неправильного наголосу над словами псується ту міру і з нею разом цілу музикальність вірша. Для того поперед усього той, хто хоче вчитися декламувати якийсь вірш, повинен із отсеї книжечки навчитися голосно читати, і то з такими наголосами, які тут поставлені над кождим словом,— байдуже, чи в його селі наголошують се слово так само, чи інакше.   Завважимо ще, що в отсій книжечці ми дали тільки по одній декламації з наших трьох чільних поетів: Шевченка, Федьковича і Руданського, а то для того, бо їх твори повиходили у нас окремими книжками (Шевченка недавно видала «Просвіта», а Руданського і Федьковича — Наукове товариство імені Шевченка)*. Ті видання, повні і недорогі, повинні бути в кождій читальні, і з них кождий охочий до декламування може вибрати собі те, що йому до вподоби. Ми тут подаємо кращі декламаційні твори з інших наших поетів, менше розповсюджених серед нашого селянства.   ДОДАТКИ   ВІРША ЄПИСКОПА Й. ШУМЛЯНСЬКОГО ПРО ПОДІЇ 1683—1686 рр *   Єпископ Йосиф Шумлянський, якого ім’я нерозривно зв’язане з заведенням унії в Львівській єпархії, святкованим недавно в наших клерикальних кругах, повинен зайняти також деяке, хоч і скромне місце в історії українсько-руського письменства. Правда, більшість історичних документів, зв’язаних з його іменем, навіть його заповіт, писані по-польськи. Але нам лишилася з його підписом дуже цікава книжка «Метрика», видана в р. 1687 і писана гарною, живою і близькою до народної мовою. Правда, супроти того, що Шумлянський, вихований у польських військових кругах, писав, а певно, й говорив звичайно по-польськи, являвся оправданий сумнів, чи «Метрика» з її живою, енергійною мовою і докладним знанням руського сільського життя не була твором якого секретаря або єпископського писаря, випущеним у світ тільки під єпископською фірмою. Новіші єпископські куренди дають аж надто багато підстав до такого сумніву. Але ми маємо один дуже виразний доказ на те, що «Метрика» справді була твором Шумлянського, значить, що Шумлянський справді добре знав народне життя, особливо життя сільського духовенства, і добре володів руською народною мовою. Нам лишилася написана ним вірша, яка вже напевно була його твором і показує найліпше, що фаховий вояка не цурався й пера і володів ним зовсім непогано.   Про сю віршу Шумлянського зберіг одиноку звістку український літописець С. Величко*. В II томі своєї «Літописі» на стор. 536, оповівши про побіду Яна Собесько- го під Віднем, український літописець додає ось що: «На той войнЪ ВЬденской был при королю Собеским новій унЪят и похлЬбца лядскій Іосиф Шумлянскій, єпископ львовскій и сему дї>янію тогдашнему добре присмотрЪв-   431   шися, на досаду гетману Самойловичу* зложил собою(?) думу, або пЪсню такую:   Послухайте, послухайте, що есть живо, Послухайте, послухайте, що есть живо,   Яко войсковое жниво Нас молодцов омилило И въ неславу впровадило!   Жал ся, боже, жал ся, боже на гетмана,   Жал ся, боже, жал ся, боже на гетмана, Самойловича Ивана,   Що заказал христіяном Пойти против бусурманом!   Отож бачиш, отож бачиш, що ся стало,   Отож бачиш, отож бачиш, що ся стало:   И без тебе ся надало Королеву и поляком,   Кавалером и юнаком..,   и прочая, долго тоєй пЬсни, албо думы».   Величко, як бачимо, не хотів уміщувати ЇЇ цілої в своїй літописі, хоча вміщував у ній немало інших довгих, навіть польських віршів. Що знав ЇЇ всю, се видно з його згадки про її довготу. Форма, в якій подає куплети Шумлянського, а власне повторювання першого рядка кожного куплета, вказує на те, що Величко, мабуть, чув ту пісню в співанні і списував текст так, як його співали, з повторюваннями, яких вимагала мелодія.   Чи звісний був новочасним історикам повний текст сеї вірші Шумлянського? Правда, проф. Шараневич* у своїй розправці про Шумлянського, розібраній мною давніше («Записки», 1898, т. XXII, стор. 42—52), називає сю віршу «известною», але ані з його розправки, ані з жодної іншої дотеперішньої праці про Шумлянського не видно, щоб наші історики знали її. Правда, для істориків ся вірша не так- то дуже й цікава; вона більш інтересна для історика літератури, а історики нашого письменства XVII в. досі не мали нагоди звертати уваги на Шумлянського, не вчисляли його до ряду письменників.   Тим часом повний текст вірші Шумлянського опублікований уже досить давно — щоправда, опублікований у такім місці, де кожний швидше шукав би всього можливого іншого, а не твору голосного єпископа-войовника. Маю тут на думці звісну збірку галицько-руських народних пісень Жеготи Паулі*, видану у Львові 1839 р. («Piesni ludu ruskiego w Galicyi, zebralZegota Pauli». Lwow, 1839, 2T.). В першім томі, стор. 148—154, вміщено ніби пісню пПд] зГа-   432   головком] «Odsiecz Wiednia i bitwa pod Parkanami, 1863». В передмові Ж. Паулі оповідає події тої пам’ятної побіди і додає при кінці ось що:   «Duma niniejsza opisuj^ca owe wojenne zdarzenia, znale- zionq. zostala w starym r§kopisie z roku 1690, w obwodzie Kolomyjskim, przez gorliwego badacza starozytnosci naro- dowych Miroslawa z Horodenki. Z wyrazonych wniej skarg kozakow zadnieprskich zostaj^cych wtedy pod wtadzq mos- kiewsk^ i utyskuj^cych na to, ze nie mog^ towarzyszyc polakom w poznieiszej wyprawie woloskiej, widac, ze utwo- rzon^ zostaia okolo roku 1686»1.   Хто такий був той Мирослав з Городенки, де він знайшов рукопис, із якого відписано сю віршу, як виглядав рукопис і що сталося з ним потому — нічого сього не знаємо. Копія, надрукована у Ж- Паулі, зроблена була чоловіком не дуже тямущим; при тім, транскрибуючи текст на латинські літери, сам Ж. Паулі, здається, самовільно поробив у ньому деякі зміни, повводив полонізми, яких у оригіналі, писанім’руськими буквами, певно, не могло бути. Порівнюючи оцю «думу» Ж- Паулі з тим, що подає Величко з «пісні, або думи» Шумлянського, ми бачимо відразу їх повну тотожність, так що не лишається ніякого сумніву, що нібито «задніпрянська дума» Жеготи Паулі не що інше, як вірша львівського єпископа Шумлянського. Передруковуємо тут повний текст сеї інтересної пам’ятки нашого віршарства XVII в., віддаючи йому при тім його первісну форму — руське письмо — та справляючи по змозі текст там, де він, по нашій думці, був попсований малотямучим копіїстом або навмисне сполонізоваиий. Для контролю подаємо в нотках відповідні місця так, як вони читаються у Ж- Паулі:   Послухайте, що з вас2 живо,   Яко3 войсковое жниво4 Нас молодцов омилило І в неславу впровадило.     1	«Ця дума, що описує ці воєнні пригоди, знайдена була в старому рукописі від 1690 року в Коломийській окрузі старанним дослідником народної старовини Мирославом з Городенки. З висловлених в ній скарг задніпровських козаків, які перебували на той час під московською владою і скаржилися на те, що не можуть стати поряд із поляками в пізнішому волоському поході, видно, що створена вона була близько 1686 року» (польськ.).— Ред.     2	Вел[ичко] — «єсть».     8 Zlegota] Pfauli] — «jak».     4	Zlegota] P[auli] — «wojsko wojerlywo» —очевидна нісенітниця.   433   Жаль ся, боже, на гетмана,   Самойловича Івана,   Що заказав християном Пойти бити бісурманов1»   Турком приязнь2 в том показав3,   А козаком славу змазав,   Котру в полю батьки наші Здобували4, б’ючи баші.   Отож бачиш, що ся стало:   І без тебе ся там жало Корольові і поляком,   Каваліром і козаком5.   Вийшли турки всіми сили,   Щоб цісаря й німцьов6 збили;   Король німцьом посилкуєт,   Турком битву ознаймует.   Та в неділю барзо7 рано Всіми труби заіграно,   Тяжко з гармат огня дано,   Од короля заволано:   «Нуте, ляхи, всі за мною,   Скочте щире з охотою!   Будуть турки утікати,   А ми будем їх рубати».   А од рана аж до ночі Не оден там замкнув очі І на крвавом полю зостав,   Навіки ся з світом розстав.   А везира із турками Побив моцно з татарами,   Затим німцьов оборонив,   Так теж Відень освободив.   Там здобичі не малії Брали ляхи золотії,   Наметов ся позостало,   Відняном ся все зостало.     1	Вел[ичко] — «против бісурманом».     2	Przyjazn.     3	Pokaral; так і дальше 3 ос[оба] ч[исла] мн[ожного1, хоч у попереднім куплеті «zakazaw». Уважаю форму на 1 поправкою самого Ж* Паулі, бо вона стрічається і в інших піснях його збірки, і для того поправляю всюди на в, не зазначуючи сього далі.     4	Zdobywaly.     6	Вел[ичко]—«юнаком».     6	І nimciow*     7	Bardzo.   434   А где ж коли так щасливе Бито турків та сквапливе,   І вигнано з їх же шанців?1 Лягло2 сто тисяч поганців3.   Діла4 німці всі забрали,   Королеві дяковали:   «Нас, королю, одкупив есь,   На світ повторне вродив есь5.   Нехай твоя слава слине,   Турецькая нехай гине,   Нех по смерті твої кості • Посвятяться з високості».   Король тим ся барзо тішит,   А із Відня з войском спішит,   Кождому ся мило ставит,   Нігде ся з войском не бавит.   Турки зразу там готують,   При Парканах ся шикуют,   І зненацька6 наступают,   В четвер ляхов побивают*   Король потом передмову Чинит до них невеселу:   «Милі7 ляхи, не дивуйте,   На суботу ся готуйте».   Скоро тое вимовляет,   Всіх войскових потішаєт:   «Допоможи, боже, просим!   Руки наші к тебі зносим!»   Та в суботу под Парканом Дано хлосту турком паном:   На полю їх покладено,   Зо всіх сторон в Дунай гнано.   Баші, турки, як бидлята,   Пошли в Дунай, небожата,   Там же ляхи їх рубали,   _______ Кров’ю Дунай фарбовали.     1	Szancow.     2	Lehlo.     8	Pohancow.     4	«Dita» — полонізм, очевидно, самого Шумлянського, зрештою, досить частий в книжній мові — польське «dziala» — гармати.     6	Odkupytes, wrody!e§.     6	Znenaczka.     7	Mylyj.   435   Отож, турки, ваша пиха Наробила вам же лиха: Хтілисьте ліпшії бути,   Та єсте-сте добре бити1*   Башов ваших іспоймано І до Польщі їх забрано, Україна тепер скаче,   Цар турецький ревне плаче*   Міст2 позбув, інший їх здобув, Король міста поодбирав І німцьом їх поодавав,   Вином ляхов учестовав*   Було3 вино по чотири,   Бо го пили і костири;   А ми за Дніпром сиділи4, Простуху та воду пили.   Так по славній в німцях войні Пішов король до сво’й землі Україну одбирати І волохов осаджати5*   На весну ся ізбирає,   Всіх християн запрашає: «Поможіт мні6 турков збити, Будет сам бог нам щастити».   А молодці небожата,   Щасливії козачата Войну строгу одступили, Здобич многу утратили.   Королю наш милостивий,   Будь же ти нам литостивий І вийми7 нас з той неволі, Будем тобі завше к волі*   Кролю славний, додай слави, Не борони переправи Нам, козаком-небораком Пойтн і к тим паном-ляхом!     1	JesteSte dobre bity.     2	«Mista» псує розмір*     3	ВуЬ*     4	Sidity.     5	Osadzaty,     3	Pomozyt mnia*     7	Wyjmyj*   436   Юж, гетьмане, наша нива Достигає, будуть жнива: Зеленая весна іде,   Козакові служба буде*   Ідіт з Низу, запорожці,   До короля его мості!   Ідіт з нами, задніпрянн, Потішайте1 християни!   Возьмімося всі за руки, Бнсьмо вміли пойти в муки. Запорожці, станьте з нами, А чей, будет бог за нами.   Polyszajte.   НОВІ ПРИЧИНКИ   ДО ІСТОРІЇ ВІРШІ НА ВКРАЇНІ   Розібрана мною в оцій книжці «Записок» праця В. Перетца про українські вірші* показує наглядно важність сього, досі занедбуваного і систематично мало роз- слідженого роду пам’яток нашого письменства. А для систематичного розсліду потрібне поперед усього зібрання і опублікування всього матеріалу, який зберігся досі. Отим- то думаю, що матимуть свою вагу і оці нові причинки, які мені удалося здобути сими днями і які подаю до прилюдної відомості. Один із тих причинків написаний ще в XVIII в. Се чверточка сірого, грубого паперу, зложена вдвоє і записана з усіх чотирьох боків — мабуть, частина якоїсь більшої збірки, хоч не видно на ній ані сліду шиття, ані жодної пагінації. Написано на ній латинськими літерами дві вірші: одну без титулу і другу підзаголовком] «Piesn os. Michale». Обі вони досі не звісні, тож подаю їх тут, розбиваючи лише на вірші.   І. [Розмова мазура з русином!   М [a z и г]   А шоу rusinie, iak ze сі imi§?   a coz tam stychac w twoy Ukrainie?   Nasi wesolo spiewaiq, wasi'ustawicznie graiq w dudy zaiosci, w dudy zatosci1*   * Мазур А мій русине,   Як твое ім’я?   А що там чути в твоїй Україні? Наші весело співають,   А ваші невпинно грають У ДУДУ сумну,   У дуду сумну(польськ.).— Ред*   438   R [ u s I n]   Sczoz my do toho, ja hladiu swoho.   Mazur swoiu bidu placze, a rusyn z radosty skacze: a u naszoy Ruszczyzny podostatok iest у szelest.   M [ a z u г]   A mnie, mnie, czy wierzysz, panie. ledwie у na groszyk stanie!   Choc у со czlek zapracuie albo w ludzi utarguie, to zabierze dwur, to zabierze dwur2.   R [ u s i n]   A my prodaiem у hroszy maiem, у panowy oddaiemo у katyty laduiemo, iest na popa у na diaka у na mohorycz — zawszem panypz.   M [ a z u rl   А шоу paniczu, zacny szlachcicu, ty ruski krulewiczui Aby twa laska sprawila, aby mi§ tam posadzita, kiey ty si§ cieszysz, kiey ty si§ cieszysz8.     2 А в мене, ти віриш, пане, Мабуть, і на гріш не буде!   Що чоловік не заробить Чи у людей не вторгує,   Те забере двір,   Те забере двір (польськ.).— Ред.     9	А мій паничу,   Чесний шляхтичу,   Ти руський королевичу!   Щоб твоя ласка була Мене там поставити,   Де ти тішишся,   Де ти тішишся (польськ.) — Ред.   439   R f u s i n ]   Darmo, neboze, buty ne moze!   Jak to prawda, szczo ja fcyiu, tak ty pokyn wsiu nadiju: juz jes wpaw w Mazurszczyznu iak u szewski kwas!   Zasiez od nas!   H. Piesri о swi^tym Michafe   1.	Michaite, hetmane uzasny,   Nad wsich swiatych ty jestes piekrasny, Dnes w nebi tryumfuiesz,   Angelski chor keruiesz   Wohomy(?), wyborny, у pirszenstwuiesz*   2.	Anhelskie potki sia zbtyzajut,   Mychajtu swoy pokton oddajut Jako swojemu panu,   Nebesnomu hetmanu,   Wyduszcze, yszczuszcze1 wtast jemu danu.   3* Sklaniaymo у rny pred obrazom htawy, Dostupimo weiykoji slawy.   Wsy wraz w nebesnom tronu Otrymaiem koronu,   W radosty, w myiosty pojdem к Syonu.   4.	Tyie siowa Mychail wiszczajet:   Kto jako boh! Lucypera ustraszajet.   Во on rawen bohu buty chtil,   W tom stat sia Sotonait,   Zwerzeny, znyzeny wo adski predit.   5.	Boh widaje2 ieho mysty ztyie,   Ze Lucyper mowyt stowa tyie:   Prestot sebi sozyzdu,   Rawen bohowy budu!   Za toie tak ztoie ztetit ко adu»   6.	Rody zemnyia3 wsy sia soberite,   Mychajtu swoy uklon da dite,   Во on na nas wzyraiet,   Od bid, skorby zbawlajet,   Pomoczy w den, w noczy wsehda prestajet.     1	Мб. зам. у cztuszcze.— /. Ф*     2	В оригіналі: widadaje.     8	В оригіналі: temnyia*   440   7.	Sowokuplajut sia wsy dne§ cheruwymy,   Stritajut sia oraz serafymy:   Mychait z Hawryilom,   Uryit z Rafaitom,   Dwyzat sia, spiszat sia wsy ко prestoiom.   8.	Kiy iazyk tia mozet yskazaty T czudesa twoia yszczytaty?   Tokmo tebi hiaholem:   Bud* w den sudny1 predstatelem!   Sobludy (внизу: у budy) wsich ludy pokrowyteiem.   ПІ. Вірша про Каньовського   Оцю віршу записала пані Ольга Франко* у Рад- зивилові від робітника при залізниці Сморжа. Вона розповсюджена там і між іншими робітниками і, очевидно, була зложена десь на Волині. На жаль, текст Сморжа не зовсім повний; дещо він забув і переповідав радше зміст, ніж властивий текст, затрачуючи віршову форму. Проте подаю тут сю інтересну віршу в надії, що декому удасться по оцьому тексту доповнити ЇЇ на місці.   От що, як удасться навіжений ляхі Що староста Каньовський виробляв, то страх. Таку він мав натуру:   Як кого попаде в руки, то зріже йому шкуру. Винний чи невинний, а не до сподобу,   Най лиш не попадається, бо дасть йому бобу: Старцеві чи попові, ляхові чи жінці,—   А потім за теє сипле їм червінці.   Раз їде староста, з ним двірня велика:   На конях козаків з двадцять чоловіка*   Тільки що виїхали на великий шлях,   Аж на буланім коні їде собі лях.   Лях кріпкий, міцний, як дубина,   Як орел, бистро дивить, зняв би христянина*   Шапка його набакир і чорнявий вус —   То вже і з погляду видно, що не трус.   На лиці написано: «Гей, не зачіпай!»   Шабля при його боці і в руках нагай.   Під ним коник чупорний весело голову несе,   Як лялечка, весело дивить, ушками стриже.   Хату б перескочив, як би хто напер.   Лях з старостою порівнявся..*   Лях трошки порушив шапку, як би зробив ласку,     1 В оригіналі: studny.   441   І єдного козака спитав за кресило,   Бо ся йому люльки курити захтіло.   А староста Каньовський не міг знести того, Що лях такий підуфалий, та й каже до нього: «Старості звик, щоб йому кланялися низько».   ».•..(..•.«4.1	.	.   Він моргнув козакам, і ляха на землю звернули І почали бнти,   А староста Каньовський став му говорити: «Коли люльку куриш, то вози й кресило!».«.   Тут схватився лях, і можна було міркувати,   Який він був сердитий.   Він би старосту, як кицьку, в руках своїх зм’яв, Але двірні не зможе,— та й на коня впав.   «Чекай, пане старосто, не вмієш ти бити!   Ось я тобі покажу, як бити, старосто:   Дістанеш від мене три рази, а в кождий раз по сто!» «А довго то чекати?» — староста до нього з сміхом   обізветься.   «Кажу тобі, старосто, що в рік не минеться».   «Село тобі дарую, як додержиш слова».   «Додержу-додержу, нех карта буде готова».   Раз староста напився, удав що заслаб,   Для сміху казав позвозити баб.   Баби роблять, тільки де котра що знає:   Єдна тихо шепче, друга вголос промовляє.   Єдна баба зачала двірським казати:   «Єсть тут дід, що вміє чорта виганяти».   «Давай, бабо, діда того, бо нам треба!   А диви, чи того діда бог прислав нам з неба!   Біжи, бабо, за дідом, але біжи швидко,   Бо в старості, не хибить, розходився дідько».   А тут десь узявся і дідок на ганку —   Се не був дід, а ляшок на буланку.   Як ввійшов до старости, скинув дідівську одежину* Та й старосту відразу схопив за чуприну,   Та й почав його бити!...   Раз староста йде з каплиці з великим страхом, Бо не мило було стрітитися з ляхом.   Де не взявся лях. «Як ся маєш, пане старосто! А звідки ти-то йдеш?»   «З каплиці»,— каже.   «Як то, з каплиці, як би з танця?   Ані книжки молитися, ані рожанця!»   Староста боявся виходити надвір.   Щоб не мати при собі хоч сто козаків. Раз їде староста, з ним двірня велика: На конях козаків зо сто чоловіка.   442   Тут Каньовський на двірню крикнув він сердито На своїх козаків або його зловити.   Лях своїм буланком повернув між корчів, направо, А козацтво погнало за ним або його спіймало.   Як козацтво погнало, загуділо страх,   Аж з-між корчів вискочив сам лях.   «А, пане старосто, так то ти вмієш комендуватиі За одним чоловіком сто людей посилати)   Хто ж то тебе учив ту воєнну штуку?   І тут я, бачу, мушу дати тобі науку,   Щоб тримався війська і тримався ладу».   Та й долічив старості решту до закладу.   «Годі, старосто, вже більше бити не буду,   А карта готова, що-сь село мені обіцяв?»   «Готова, готова, нема що казати!   ,..А заплатити мушу:   - За те варт, що бив крепко, та не вибив душу».   Невважаючи на уривковий стан тексту оцеї вірші, зміст її зовсім ясний. Се та сама тема, яку обробив Стороженко в своїм оповіданні «Голка» і яка й незалежно від сього оповідання жиє в устах нашого народу (пор. «Етнографічний] збірник», т. IV, 286—290 і VIII, 133—136). Але ся тема в вірші скомплікована: побитий шляхтич закладається з Каньовським, що поб’є його три рази, і додержує свого слова. Раз перебраний за діда-знахаря входить до палацу і б’є хорого Каньовського в його власнім покої, другий раз перестріває його при повороті з каплиці — і сей епізод найбільше подібний до оповідання про пімсту шляхтича в «Голці»,— а в кінці третій раз захапуе його несподівано в хвилі, коли староста вислав своїх козаків ловити його. Початок сього третього епізоду урваний, зате закінчення сього й другого епізоду показує, що за кожним побиттям лях давав Каньовському якусь розумну раду, відповідну до ситуації. При першім епізоді сеї науки не маємо. Дуже пожадано було б роздобути по змозі повний текст сеї вірші, а також звістки про те, де і коли вона була зложена.   Б. Д. ГРИНЧЕНКО.   ЛИТЕРАТУРА УКРАИНСКОГО ФОЛЬКЛОРА 1777—1900.   Опыт библиографического указателя. Чернігів, 1901, стор. 320   Оця нова праця невтомного збирача українського фольклору виповнює прогалину, яку віддавна почував усякий, хто займався сею темою. Зібрати і впорядкувати суцільно все, що було досі опубліковане з нашого народного словесного скарбу і що було писане з приводу його,— се один із дезидератів не тільки українського патріотизму, але загалом слов’янської науки. З якими труднощами приходилося боротись д. Грінченкові при укладанні сеї бібліографії, се зміркує всякий, кому приходилося зачепити руки о се діло і хто зараз на першім кроці мусив з жалем відчути, що навіть у найбагатших публічних бібліотеках він майже щокроку мусив наскакувати на сте- реотипове: «Сього не маємо». Діобродій] Грінченконе оповідає докладно, як він переборов ті труднощі; важною підмогою була йому тут бібліографія галицько-руського письменства, зладжена Ів. Ом. Левицьким*, а також Пипінова історія російської етнографії; та все-таки понад се д. Грінченкові прийшлось багато попрацювати й самому, поки довів свій покажчик до 1763 нумерів. Покажчик упорядкований дуже добре, по роках; з важніших видань подано зміст; коли дане видання збірне (річник часопису, альманах, календар), то показано й заголовок тої спеціальної статті, що доторкається фольклору. Свою тему розуміє автор широко: він нотує не тільки матеріали, записані з уст народу і їх наукові оброблення, але й белетристичні твори, де знаходяться вставлені народні пісні або оповідання, твори що являються літературними переробками тем укра- їнськогофольклору, матеріали до історії української фольклорної науки, отже, звістки про фольклористів, біографії   444   і т. ін. Можна би сперечатися з деякими точками сеї програми; спеціально втягання літературних переробок українських фольклорних тем могло би видаватися декому сумнівним, а практично являється дуже трудним до виконання; і справді, в покажчику д. Грінченка ся група дуже неповна. Розуміється само собою і те, що така величезна праця, де обхоплено час 122 літ і де бібліограф мусить перекар- тувати тисячі різнорідних видань не лише українських, але також російських, польських, німецьких, французьких, чеських і інших, не може відразу вийти повною з рук одного чоловіка, та й ще до того змушеного працювати в дуже некорисних умовах, у невеликому провінціальному місті в Росії. ДІобродій] Грінченко й сам почуває се і в передмові просить усіх, кому дорога справа нашого рідного слова, помагати йому вказівками й матеріалами, щоб нове видання його праці могло вийти повніше. Сповняючи бажання шаніовногої автора, ми й подаємо тут декілька доповнень до його праці, наскільки маємо їх під рукою.